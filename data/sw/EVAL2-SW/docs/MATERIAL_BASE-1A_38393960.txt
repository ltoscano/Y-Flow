
Nema kuhusishwa kila hatua ya ujenzi
SERIKALI imebuni mbinu mpya za kuzuia kusimamishwa kwa miradi yake na maafisa wa Mamlaka za Ujenzi na Mazingira kwa kuhakikisha wamehusishwa vilivyo tangu mwanzo hadi mwisho wa mradi.
Waziri wa Viwanda, Bw Adan Mohamed alisema kuwa lazima mbinu hii kutumika nchini kote ili kuokoa pesa za umma kutokana na amri za maafisa wa mazingira na wale wa ujenzi ambao sasa imekuwa mazoea kusimamisha miradi mara tu wanakandarasi wanapofika.
Hii, akasema waziri, hufanya gharama ya ujenzi kuongezeka maradufu kwani serikali huwa imeweka muda wa kumalizika kwa kazi hiyo. Hivi majuzi maafisa wa mazingira walisimisha mradi wa kiwanda cha mbolea huko Eldoret kwa miezi mitatu wakisema hawakuhusishwa.
Sasa Bw Mohamed ametaka maafisa hawa kuhusishwa katika kamati za ujenzi. Na James Kariuki 


