
3 washtakiwa kulaghai mkulima
Na LABAN ROBERT
WATU walili wamefikishwa mahakamani kwa shtaka la kumlaghai mkulima mmoja wa Nakuru huku wakidai walikuwa na gari la kumuuzia. 
Korti iliambiwa kuwa kati ya Mei 26 na Mei 28, 2014, Bw Ghansshyan Jayantilal Pandit na Bw Peter Kingâ€™ori Githinji wakishiriakiana na wengine ambao hawakuwa kortini walipokea Sh362,000 kutoka kwa Bi Grace Wangui Gatheri baada ya kumwonyesha gari aina ya Toyota Fielder ambalo walidai wangemuuzia.
Mlalamishi aliambia Jaji Justas Gituku kuwa alimlipa Bw Pandit Sh350,000 mbele ya mume wake na washirika wa mshtakiwa ambao ni Paul Onyango na Steve Otieno.
Hii ilikuwa nusu ya malipo waliyokubaliana na mlalamishi mkulima angelipa kitita kilichosalia kwa mwaka mmoja lakini kwa mgao mdogo mdogo.
Gari aliloliona katika Godown, Changamwe, Mombasa na ambalo wangemuuzia, halikuwa na nambari za usajili na lilikuwa jeupe.
Licha ya kulipa hizi pesa taslimu mnamo Mei 26, 2014, Bi Gatheri alisema hakupokea risiti ila tu mapatano aliyoyaandaa Bw Pandit.
Kesi inaendelea.


