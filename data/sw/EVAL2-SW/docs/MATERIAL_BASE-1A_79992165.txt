
UNAVYOWEZA KUPENDEZESHA VYUMBANI KWA KUTUMIA VIOO
Kawaida kila binadamu anapenda vioo. Huenda unajiuliza kama kuna sehemu nyumbani kwako ambayo hupaswi kuweka kioo. Kupata jibu, jiulize ni nini kinachoonekana kwenye kioo hicho. Ni kitu ambacho unakipenda zaidi? Kioo kinachotazamana na picha nzuri kitakuonyesha picha mbili nzuri. 
Vioo vinaweza kufanya mwanga wa nje K uje ndani na kuleta mng'ao ndani ya nyumba hasa pale kinapotazamana na dirisha.
Sehemu mojawapo ya kuepuka vioo ni chumba cha chakula hasa ule ukuta unaotazama ukiwa unatafuna chakula. Sijui yeyote ambaye angependa kujiangalia kwenye kioo wakati anakula.
Suala la vioo kwenye chumba cha kulala ni la mtu binafsi. Ingawa vioo ni muhimu kwenye chumba hiki ila sio vitazamane na kitanda. Ukubwa na mahali pa kuweka ni vitu muhimu vya kuzingatia. Ukuta uliotundikwa kioo kwenye chumba cha kulala mara nyingine unaweza kuondoa mazingira ya hisia kuwa chumba cha kulala ni cha mapumziko. Ni nani anapenda kujiona kwenye kioo sehemu kubwa ya mwili wake huku amelala?
Watoto ni wadadisi wa mazingira yao. Mara nyingi wanaogopeshwa na vivuli wanavyoona kwenye vioo usiku. Ni vyema kuondoa vioo kwenye kuta za vyumba vya watoto na kuvitundika kwa ndani ya milango ya makabati ya nguo.
Vioo bafuni ni kawaida sana na vina kazi kwa hivyo watu wengi wala hawafikirii kama vinapendezesha humo. Vioo vikubwa bafuni vinaweza kuwa vizito zaidi; vitundikwe kwa uangalifu.
Kuweka ama kutoweka kioo kitazamane na mlango wa mbele ni swali ambalo watu wengi wanajiuliza. Baadhi wanafikiri kuwa kioo kwenye ukuta unaotazamana na mlango wa mbele kinawachanganya wageni wanaokutembelea wasielewe njia ya kuelekea; kwa hivyo watu hawa hupendelea kutundika picha kubwa na kuweka kioo upande mwingine wa ukuta ila siyo kitazamane na mlango wa mbele.
Unapoweka kioo zingatia urefu wa mtu mrefu zaidi aliyeko ndani ya nyumba yako.
Kioo kinatakiwa kitundikwe kwa jinsi ambayo kichwa cha kila mtu ndani ya nyumsehemu nyumbani kwako ambayo ba kitaonekana. Hujisikii vizuri ukijiangalia kwenye kioo na kuona sehemu ya kichwa chako imekatika Kama vile isivyopenda kujiona sehemu ya kichwa ikiwa imekatwa vilevile haipendezi kujiona vipandevipande hasa kwenye vioo vya kwenye paneli.
Kioo chenye ufa au kipande maeneo ya kati kinachokosekana kitakupa hisia ya wewe kuwa na ufa au chochote unachokiona kwenye kioo hicho.
Unaweza pia kutundika vioo vya maumbo mbalimbali mithili ya picha za ukutani.
Mwisho kabisa unapaswa kufikiria kabla ya kutundika kioo. Kwanini unakitundika hapo? Ni nini kinaenda kuakisi. Kama vikiwekwa kwa mwamko na nia, vioo vinaweza kuwa mapambo mazuri sana ndani ya vyumba vya nyumba yako.
Makala hii imeandaliwa na Vivi Obed. Zaidi tembelea www.vivimachange. blogspot.com


