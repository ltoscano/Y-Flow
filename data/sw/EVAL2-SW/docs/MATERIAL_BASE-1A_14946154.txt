
Wanne wauawa baada ya kliniki kushambuliwa
DUBAI, United Arab Emirates SHAMBULIO la kombora dhidi ya kliniki moja ya Madaktari Wasio Mipaka (MDS) nchini Yemen lilipelekea vifo vya watu wanne mnamo Jumapili, kulingana na shirika hilo.
Shirika hilo liliilaumu hali hiyo, katika kile lilitaja kama "msururu wa mashambulio dhidi yake."
Kisa hicho ndicho cha tatu katika kipindi cha miezi mine katika taifa hilo linalokabiliwa na vita. Nchi kadhaa zinazoongozwa na Saudi Arabia zimekuwa zikifanya mashambulio makali dhidi ya waasi wa Kiislamu wa Kishia, ambao waliteka maeneo kadhaa muhimu kutoka kwa serikali ya taifa hilo.
Katika shambulio la awali, kituo kingine cha shirika hilo kilishambuliwa na majeshi ya Amerika nchini Afghanistan, ambapo watu 42 waliuawa.
Shirika hilo huwa na makao yake makuu mjini Paris, Ufaransa.
Wafanyakazi watatu wa shirika hilo walikuwa miongoni mwa watu 10 waliojeruhiwa. Na AFP


