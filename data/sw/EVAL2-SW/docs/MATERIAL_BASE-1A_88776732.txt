
Ataka wabunge wote waomboleze na Raila
WABUNGE wa Jubilee na wa upinzani wamehimizwa kusahau tofauti zao za kisiasa na kuungana na familia ya aliyekuwa Waziri Mkuu Raila Odinga kuomboleza kifo cha mwanawe, Fidel Castro.
Mbunge wa Gichugu, Bw Njogu Barua alisema Bw Odinga na watu wengine wa familia wamejawa na huzuni kufuatia kifo hicho cha mpendwa wao, aliyepatikana akiwa amefariki nyumbani kwake Karen, Nairobi, na viongozi bila kujali msimamo wao wa kisiasa wanastahili kumfariji.
Akizungumza katika kijiji cha Ithareini, Kirinyaga, alisema wabunge wanastahili kuwa pamoja wakati huu wa maombolezi kwa sababu kifo hakiwezi kuepukika.
“Sote tutakufa siku moja, na kifo kinapotufika ama jamaa yetu, tunafaa kusahau tofauti zetu na kuja pamoja kufarijiana,” alisema.
Na GEORGE MUNENE


