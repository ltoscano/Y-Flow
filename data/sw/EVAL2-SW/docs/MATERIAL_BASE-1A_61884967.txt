
Papiss Cisse akadolewa na marufuku ya mechi tatu
LONDON:Mamlaka ya soka Uingereza, FA, imesema itamwadhibu mshambuliaji msumari wa Newcastle, Papiss Cisse baada ya kunaswa kwenye video akimpiga kumbo mchezaji wa Everton, Seamus Coleman kwenye mechi ya Jumapili. 
Kitendo hicho hakikuonekana na refa kwani kilitokea wakati wachezaji hao waking’ang’ania mpira wa kona lakini baada ya FA kusikia malalamishi yaliyowasilishwa na Everton, ikaamua kuvalia njuga suala hilo.
Jopo lake la uchunguzi liliangalia kisa hicho kilichotendeka kwenye mechi ambayo Cisse alitinga goli moja na kusaidia Newcastle kulaza Everton 3-2 ugani St James na kuamua kumfungulia straika huyo mashtaka ambayo yanaweza kuleta marufuku ya mechi tatu.
Nyota huyo wa Senagal alikuwa na makataa ya hadi janakujibu madai hayo au kukubali adhabu ya marufuku itakayotekelezwa mara moja.
Ikiwa ataangukiwa na shoka hilo basi Cisse atakosa mechi ya ligi dhidi ya Burnley kesho na Kombe la FA dhidi ya Leicester.


