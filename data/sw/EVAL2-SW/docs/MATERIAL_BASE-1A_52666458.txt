
Wakulima wapate
WAKULIMA wengi hasa kutoka maeneo ya Ril Valley wanaendelea kujitayarisha kwa msimu wa kupanda na kuna haja ya kupewa usaidizi wa kutosha kutoka idara husika za kilimo.
Maeneo ya Ril Valley na baadhi ya sehemu za Magharibi mwa nchi kuna utajiri mkubwa wa kilimo na ni sharti serikali itoe mandhari mazuri ili kuinua mazao.
Ni kweli wakulima wanakumbwa na changamoto za mabadiliko ya hali ya hewa lakini kuna utepetevu mkubwa kwa upande wa serikali kusaidia sekta ya kilimo nchini.
Kwa mfano masuala ya bei duni pamoja na kuongezeka kwa matapeli sokoni ni suala ambalo Bodi ya Kitaifa na Mazao na Nafaka (NCPB), imeshindwa kuepushia wakulima.
Ukweli mchungu ni kuwa kwa sasa Kenya haina chakula cha kutosha kulisha raia wake, na tunaendelea kutegemea vyakula kutoka nchi licha ya kuwa na raslimali zote za kukuza chakula cha kututosheleza.
Masuala yaliyowasilishwa na wakulima mbele ya kamati ya Bunge kuhusu Kilimo bado hayajatatuliwa.
Kwa mfano, serikali bado haijatekeleza kikamilifu ahadi yake ya kutoa mbolea kwa bei nafuu.
Isitoshe maghala ya NCPB kote nchini hayana mbolea ya kutosha licha ya kuwa huu ndio msimu wakulima wanahitaji mbolea kwa wingi wanaposubiri mvua kunyesha. 
Baadhi ya matawi ya NCPB ambayo yana mbolea ya kadiri yamekumbwa na visa vya wizi wa bidhaa hiyo huku baadhi ya wasimamizi wakishtumiwa kwa ubaguzi wakati wa kuuza mbolea.
Serikali za kaunti vilevile zinapaswa kutengea sekta ya kilimo fedha zaidi ili kuhakikisha wakulima wanapata mbegu na vifaa vya kilimo virahisi bila kusafiri hadi miji mikuu.
Chini ya miaka miwili ikamilishe muhula wake wa mbili, serikali ya Jubilee haijateleza nyingi ya ahadi zake kuhusu kilimo.
Ni muhimu serikali iweke mikakati ya kutoa mafunzo kwa wakulima kuhusu mbinu za kisasa ili kuwapunguzia gharama na kuongeza mapato yao.
Mazao ya Kenya kama vile kahawa na chai yana hadhi kubwa katika masoko ya kimataifa na ni vyema kuwatia wakulima moyo kwa kutoa mandhari mazuri ya kiuchumi na kitaaluma.
Ni vyema pia wakulima wafunzwe jinsi ya kuhifadhi maji ya mvua. Kilimo ni uti wa mgongo wa uchumi wetu na sharti upewe uzito na serikali za kaunti na ile kuu. 


