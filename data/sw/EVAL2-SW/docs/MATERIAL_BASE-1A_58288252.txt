
Familia zatoroka mzozo wa ardhi
HALI ya sintofahamu ilitanda katika ardhi ya ekari 230 iliyoko Majengo eneo la Kikambala katika kaunti ya Kilifi wakati nyumba zilipoachwa bila wakazi huku familia zikitoroka eneo hilo kufuatia mzozo kati ya makundi mawili.
Mamia ya watu mnamo Jumanne waliachwa na majeraha huku zaidi ya nyumba 30 katika ardhi hiyo inayozozaniwa zikivunjwa na vijana waliokuwa wamejihami. 
Zaidi ya nyumba 35 zilitiwa moto wakati wahuni hao walipoivamia ardhi hiyo, kulingana na Bw Moses Charo ambaye ni mkazi wa hapo.
Alisema vijana hao waliokuwa wamejihami kwa visu pamoja na mapanga waliwavamia na kuwaamuru waondoke katika ardhi hiyo na baadaye kuanza kutia moto MOHAMED AHMED na WACHIRA MWANGI nyumba.
Wakati wa matukio hayo, Taifa Leo ilishuhudia hali ya taharuki iliozushwa na vijana takriban 20 ambao walikuwa wakibomoa nyumba moja baada ya nyingine huku polisi waliokua ndani ya magari mawili wakiangalia uhuni huo kwa mbali bila ya kuchukua hatua yoyote.
Ganda la risasi ambalo lilikuwa limetumika pia lilipatikana mahali hapo karibu na nyumba ya Bw Joseph Mzungu ambaye anadaiwa kuwa mmiliki wa ardhi hiyo.Tuliarifiwa kwamba wahalifu waliovamia ardhi hiyo waliwaonya wapangaji wa hapo kuondoka.
Baadhi ya familia walionekana wakiondoka eneo hilo mnamo Jumanne masaa ya saa nane baada ya kutishiwa wakisema wanohofia usalama wa maisha yao.
“Kuna watu walitujia katika nyumba zetu usiku wa Jumatatu na kutuamuru tuondoke wakidai walitaka kuongea na mmiliki wa ardhi hiyo,” wakasema.
“Madhali hatujui chimbuko la ugomvi huu, hatuna budi bali kuondoka kwani hatuwezi kukaa kwa siku nyingine tena,” alisema Bw Kombo Mohamed ambaye alikuwa akiondoa vyombo vyake maeneo ya Mtwapa.
Naibu Kamishna wa Kilifi, Celina Maitha pamoja na Afisa wa kituo cha polisi cha Mtwapa(OCS) walidinda kuozungumzia suala hilo licha ya wao kuwa katika mkasa huo.


