
Wanne kugombea ukatibu wa wabunge wa CCM
Sharon Sauwa, Mwananchi ssauwa@mwananchi.co.tz
Dodoma. Kamati Kuu (CC) ya Halmashauri Kuu ya CCM, (Nec), imeteuwa wabunge wanne kuwania nafasi ya ukatibu wa Kamati ya wabunge wote wa CCM.
Nafasi hiyo kwa sasa inashikiliwa na Mbunge wa Peramiho na Waziri wa Nchi Ofisi ya Waziri Mkuu, Bunge, Sera, Ajira na Walemavu Jenista Mhagama.
Akizungumza na waandishi wa habari, Msemaji wa CCM Christopher Ole Sendeka, alisema uamuzi huo ulifikiwa jana katika kikao cha CC kilichofanyika Ikulu ya Chamwino. Aliwataja wabunge walioteuliwa kugombea nafasi hiyo ni Mary Chatanda, (Korogwe Mjini), Jason Rwekiza (Bukoba Vijijini), Mariam Kisangi (Viti Maalum) na Abdala Ulega (Mkuranga).
Pia, CC imepitisha majina majina mtatu watakaogombea nafasi ya Katibu wa wajumbe wa Baraza la Wawakilishi wa CCM Zanzibar.
Ole Sendeka alisema CC imeteua majina ya wabunge 21 na Wajumbe wa Baraza la Wawakilishi 19 watakaowania nafasi ya ujumbe wa Halmashauri Kuu ya Taifa. 


