
Taasisi ya Saratani Ocean Road yapewa mil. 75/-

Imeandikwa na Basil

Imechapishwa: 05 Septemba 2016

BENKI ya KCB imeipatia taasisi ya Saratani ya Ocean Road Sh milioni 75, ikiwa ni mwitikio wa ombi la taasisi hiyo kwa benki hiyo kwa ajili ya kukarabati wodi za Tibakemikali.

Akizungumza wakati wa hafla ya makabidhiano ambayo ilihudhuriwa na Waziri wa Afya, Maendeleo ya Jamii, Jinsia, Wazee na Watoto, Ummy Mwalimu, Mkurugenzi Mtendaji wa benki hiyo, Moezz Mir alisema mchango huo upo ndani ya vipaumbele vya benki katika uwekezaji kusaidia jamii zilizo na uhitaji.
“Benki ya KCB Tanzania inadhamini uwajibikaji kwa jamii ambayo kwa kiwango kikubwa inalenga maeneo ya vipaumbele vya elimu, afya, mazingira, ujasiriamali na malengo yake hasa ni kujikita katika masuala ya ubinadamu,” alisema Mir.
Mir alisema na kubainisha kwamba tangu ilipofunguliwa hapa Tanzania mwaka 1997, benki hiyo imekuwa ikijikita katika kuisaidia jamii. Mkurugenzi huyo alisema kuwa saratani ni ugonjwa hatari, ambao umekuwa ukiwaathiri na unaendelea kuwaathiri Wa tanzania wengi na kubainisha kuwa hiyo ndiyo sababu kubwa imeifanya Benki ya KCB Tanzania, kuamua kutoa msaada ili kusaidia juhudi za serikali katika kuuzuia na kuutibu. 
Alisema kwamba kupitia Mfuko wa Benki ya KCB (KCB Foundation), taasisi hiyo ya fedha katika kipindi cha miaka mitatu iliyopita imekuwa ikijihusisha katika miradi mbalimbali ya kuboresha afya ambayo imekuwa ya manufaa kwa jamii.
Kuhusu mafunzo, mkurugenzi mkuu alielezea kwa KCB imetoa mafunzo ya kitaaluma kwa wakunga 10 ili kuwawezesha kutoa huduma za kiafya katika vijiji vilivyoko mbali na miji. Zoezi hilo lilifanyika kwa ushirikiano na shirika la AMREF.
“Pia, KCB imetoa mchango mkubwa katika sekta ya fedha na afya ambapo katika miaka mitatu iliyopita, tumeweza kuchangia takriban Sh milioni mia saba,” Mir alisema.
Akizungumza katika hafla hiyo Waziri Ummy aliipongeza KCB Tanzania kwa mchango wake huo na kutoa mwito kwa wadau wengine kuiga mfano wa ukarimu wa benki hiyo, akibainisha kwamba serikali inakaribisha msaada kutoka sekta zote kwa kuwa haiwezi kufanikisha malengo peke yake.
Taasisi ya Saratani Ocean Road imekuwa ikitoa tiba ya ‘Radiotherapy’ kwa wagonjwa 4,000,


