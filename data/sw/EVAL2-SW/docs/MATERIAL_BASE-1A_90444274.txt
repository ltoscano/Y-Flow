  Naogopa kumkabidhi mwanangu mama wa kambo
Nimeachana na mke wangu miaka mitatu iliyopita. Nilibahatika kupata nae mtoto mmoja, kwa kipindi chote amekuwa akilelewa na bibi yake napata wakati mgumu kumchukua kwa sababu siamini mwanangu kulelewa na mama wa kufikia.
Lakini napata wakati mgumu kwa sababu natamani kumlea mwanangu.
Nifanyeje? Burhani Arusha Burhani usihukumu wanawake wote kwa kosa la mwanamke mmoja au wawili uliosikia matukio mabaya dhidi ya watoto wa wame zao. Mueleze mkeo kuhusu nia yako ya kukaa na mwanao ambaye kimsingi ni mwanae pia naamini kama ni mke mwema hawezi kupinga wazo hilo na atamlea vema. Cha kuzingatia ni kuwa nae karibu katika malezi huku ukitenda haki inapotokea kutoelewana kati yao kama mama na mzazi bia kupendelea upande wowote. 
Amenioa nimebaini simpendi Nimeolewa lakini napata taabu kwa sababu nimebaini mume wangu simpendi.
Nifanyeje? Queen Musoma Hujasema una muda gani tangu mfunge ndoa. Lakini unashangaza kwa sababu uliulizwa mara kadhaa kama umekubali kuwa nae na ukakubali, ungekuwa humpendi ungekataa, sasa huoni kama umeyatia doa maisha yako. Jitahidi kwa kila hali kumpenda achana na mawazo kuwa humpendi ndiyo yanazidisha kumchukia kwa sababu huyo ni mumeo na hakuna namna ya kuachana.
Usijaribu kufanya uamuzi utakaokugharimu thamani yako ya kuwa na mwanaume mwingine kwa kigezo cha kutompenda mumeo tafuta suluhisho ambalo ni kujitahidi kumpenda , kama hakupigi, hakunyanyasi, hana tatizo lingine zaidi ya wewe kutompenda unaweza kumpenda taratibu.
Nikimuona namkinai Nina uhusiano mpenzi anayenipenda na mimi nampenda. Tatizo akiwa mbali natamani aje anishike kila mahali mwilini lakini akifika simtamani tena.
Je, ninaweza kuwa na jini mahaba? Shabani DSM Sina utaalamu wa majini kwa sababu sijawahi kuyaona ingawa nasikia yapo.
Kumpenda na kumtamani mpenzi wako kunategemea na wewe umeiwekaje akili yako kwa sababu mapenzi huanzia kwenye ubongo, kama unawaza kuridhishwa nae huwezi kumkinai ukimuona hali hiyo inatokana na mapenzi yako kuwa ya mashaka juu yake.


