
UCHESHI Hawa wanachangamsha ukumbi
Dodoma. Unazijua sifa za wabunge hawa wawapo mjengoni au umekuwa ukiwasikia wanapokuwa majimboni tu.
Sikiliza orodha hii na uone kana unaweza kugundua kitu hapo. Ni Ally Keissy, Ester Matiku, Mwita Waitara, Livingston Lusinde, Khatib Haj na Godbles Lema ambao kiukweli wasiposimama Bunge linapoa sana ingawa kwa upande mwingine huwa ni furaha kubwa, lakini kwa Serikali huwa ni balaa.
Hawa jamaa wakisimama lazima ‘wakinukishe tu’ na hilo halipingiki na wakishindwa watu wanawashangaa.
Wabunge hawa wanapokuwa nje ya ukumbi wa Bunge wanaonekana kama wachungaji na mashekhe ambao wanafundisha mambo ya dini, lakini kosea basi uwape kipaza sauti hapo ndipo utakapojuta. Nikakumbuka msemo kuwa ndege wapendanao huruka wote pamoja na kwa hiyo hawa nao walipaswa kuwa marafiki na kusaidiana hata shughuli za kibunge na huko majimboni kwao maana wote wanamajimbo.


