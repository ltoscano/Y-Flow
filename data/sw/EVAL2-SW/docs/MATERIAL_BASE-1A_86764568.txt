Huyu ndiye Evarist Chahali, mwandishi wa Shushushu
Aug 11, 2016

Wiki iliyopita, nilimtembelea rafiki yangu mmoja ofisini kwake na miongoni mwa mambo tuliyozungumzia ni nguvu ambayo mitandao ya kijamii inayo kwa sasa.

Mitandao ya kijamii imebadili sana maisha ya mtu binafsi na kitaaluma pia. Na ndiyo maana kampuni kubwa leo zinafanya uamuzi mkubwa wa kibiashara na uwekezaji kwa kuzingatia mitandao ya kijamii. 

Matumizi ya mitandao hii yanatofautiana miongoni mwa watu. Wapo wanaotumia mitandao hii kwa ajili ya biashara na wapo wanaoitumia kwa minajili hasa ya kueleza mawazo yao kuhusu mambo mbalimbali yanayoigusa jamii inayowazunguka na pia kuhusiana na masuala ya kitaifa na kimataifa pia.

Evarist Chahali ni miongoni mwa watumiaji wazuri sana wa mitandao ya kijamii, hususani Facebook na Twitter.

Labda ningeanza kumwelezea kwamba yeye ni nani hasa. Ni Mtanzania kwa kuzaliwa na kwa sasa anaishi nchini Uingereza. Ni mwanzilishi na Afisa Mtendaji Mkuu wa AdelPhil Consultancy, kampuni iliyojikita kwenye kutoa ushauri kuhusu masuala ya intelijensia na ulinzi.

Pia ni mwalimu wa Kiswahili katika Chuo Kikuu cha Glasgow nchini Uingereza, mwandishi wa vitabu na makala. Ameandika kitabu alichokipa jina la Shushushu ambacho kinaelezea afisa usalama wa taifa ni mtu wa aina gani na anafanya kazi gani.

Chahali ni mtumiaji mzuri wa Twitter na Facebook na hadi kufikia muda huu ninaoandika makala hii anafuatwa na watumiaji (followers) 45,224 na anafuata wengine (follow) 90.

Account ya Chahali ya Pamoja na kutumia mitandao ya kijamii kwa ajili ya kutangaza biashara na vitu anavyovifanya, pia ni mfuatiliaji mzuri wa mambo yanayotokea ndani ya nchi aliyozaliwa ya Tanzania na duniani kwa ujumla.

Pia ni mfuatiliaji mzuri wa siasa za Marekani, hasa kampeni zinazoendelea sasa za uchaguzi nchini humo. Hii ni kutokana na ukweli kwamba, mara nyingi huandika juu ya kampeni hizo.

Miongoni mwa Wa tanzania maarufu ambao Evarist Chahali anawafuata katika Twitter ni Waziri wa Mambo ya Ndani, Mwigulu Nchemba; Waziri wa Kazi, Usafirishaji na Mawasiliano Profesa Makame Mbarawa.

Pia ni mpenzi wa mpira wa miguu na katika nyanja hiyo anamfuata rais wa TFF Jamal Malinzi.

Barua pepe: aloycet@yahoo.com, Facebook: Aloyce Temba, Twitter: @Aloycet


