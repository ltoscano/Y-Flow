
Gerrard aanza kuwaaga mashabiki katika FA leo
LONDON: Nahodha wa Liverpool, Steve Gerrard ataanza safari ya kuwaaga mashabiki wake leo wakati wa mechi ya Kombe la FA kati ya timu yake na AFC Liverpool ugenini.
Mechi hiyo itamkumbusha kiungo huyo fainali ya mwaka 1988, wakati Wimbledon iliposhangaza kwa kuichapa Liverpool 1-0.
Gerrard pia anakumbuka alivyoiongoza Liverpool kuinyuka West Ham United na kutwaa taji hili mnamo 2006 baada ya nyota huyo kufunga bao la kusawazisha dakika ya mwisho.
Gerrard alibeba kombe hilo tena mnamo 2001, wakati Liverpool ilipotoka nyuma na kuibwaga Arsenal 2-1, na ushindi katika mechi ya leo itakayochezewa uwanjani May itarejeshea mashabiki matumaini baada ya Liverpool kushindwa kutwaa taji la Ligi Kuu mwaka uliopita.
Gerrard atatimu umri wa miaka 35 leo na kiungo mwenzake Jordan Henderson anaamini ushindi wa taji hilo la FA Cup utakuwa muhimu kwa nahodha wao ambaye ametangaza kuiaga klabu hiyo baada ya msimu kumalizika.
“Ushindi wa taji hili utakuwa muhimu kwake, kwa sababu anapaswa kuondoka na kitu baada ya kuichezea Liverpool kwa miaka mingi,” Henderson aliwaambia waandishi wa habari.
“Nina matumaini tunaweza kusonga mbele na kutwaa ubingwa wa taji hili la FA. Lengo letu ndilo hilo, itakuwa vizuri iwapo ataondoka na kitu katika mwaka huu wake wa mwisho.”


