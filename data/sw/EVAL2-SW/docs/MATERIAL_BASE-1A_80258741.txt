
Tanzania safi ianzie katika mipango miji
Usafi ni pamoja na upangiliaji miji Ndugu mhariri, Ninaunga mkono jitihada za Serikali kuhakikisha tunakuwa na mazingira safi, hasa Mkuu wa Mkoa wa Dar es Salaam ambaye ameanzisha kampeni maalumu ya usafi.
Usafi ni muhimu sana tena siyo kwaajili ya kuwafurahisha viongozi wetu, lakini kwa afya zetu kwa kuwa uchafu ni chanzo cha magonjwa.
Viongozi wanapozungumzia usafi wafahamu kuwa ni zaidi ya kufagia mazingira yetu na kuzibua mitaro.
yetu. Yapo baadhi ya maeneo kwa jinsi yalivyojengeka tu ni uchafu, kwa hiyo hata utakayoyaweka safi hayataonekana.
Maeneo yasiyopimwa yamesababisha ujenzi holela. Baadhi ya maeneo unakuta choo kipo mlangoni mwa sebule ya jirani yake.
Huu ni uchafu ambao maofisa mipango miji wanapaswa kutuondolea katika maeneo yetu ili tutakapoisafisha mitaa yetu ionekane.
James Ngallo, Dar es Salaam 


