
Namna ya kufanya jicho lionekane kubwa
Je jicho lako lionakena kubwa au dogo kuliko Je, unafahamu kuwa unaweza kulifanya jicho lako lionakena kubwa au dogo kuliko uhalisia wake kwa kutumia wanja na vipodozi vingine. Kama ulikuwa hufahahamu fuatilia dondoo zifuatazo.
Tumia `Concealer'
Hiki ni kipodozi chenye kazi zaidi ya moja kwenye uso. Kwani husaidia kuondoa alama nyeusi usoni. Concealer sahihi inaweza kufan ya kazi zaidi ya moja katika urembo. Kwanza inaweza kutumika kama kifutio pale unapokosea kupaka kipodozi kama wanja, lakini pia hutumika kuweka mipaka katika upakaji wa wanja kwenye nyusi na kubwa zaidi ni kuondoa alama nyeusi yakiwamo `miwani' chini ya macho. Chagua rangi inayowaka kuliko ngozi yako na pakaa chini ya macho yako, hapo utabadilisha muonekano wa macho yako.
Chana kope zako na zikunje kidogo Kwenye pochi ya mwanamke mrembo huwezi kukosa brashi ya kuchania kope. Usione tabu, tumia sekunde 20 kuchana kope zako na kuzikunja vizuri ili kubadilisha muonekano wa jicho lako.
Mascara Baada ya kupaka wanja wa kope mara nyingi wanawake husahau kupaka kunyoosha kope zao walizozikunjakunja baada ya zoezi hilo. Jambo hili huchangia kufanya macho yako yajifinye na yasionyeshe ile nuru yake ya asili. Hakikisha unapaka mascara na kunyoosha kope zako mara baada ya kupaka wanja.
Kuwa makini na wanja Pamoja na matumizi ya vipodozi vingine, wanja una nafasi kubwa sana ya kukuza ama kupunguza ukubwa wa jicho lako. Kwa kupaka wanja kwenye kope za juu, italifanya jicho lako lionekane kubwa. Na kwa kupaka juu na chini utalifanya lijifinye na kuonekana dogo.
Weka nyusi kwenye umbo la mwezi. Hili linaweza kufanyika kwa kupaka wanja na kuweka mipaka kwa `concealer', lakini pia unaweza kutumia mafuta na kuchora kwa kutumia kitana. Si lazima kunyoa nyusi.
Imeandikwa na Maimuna Kubegeya Baruapepe:mkubegeya@mwananchi.


