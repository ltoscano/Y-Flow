
Kocha Ochieng aita vigogo ili kuinua timu ya Shujaa
Na THOMAS MATIKO
TIMU ya taifa ya raga ya wachezaji saba kila upande inayojiandaa kushiriki mikondo ya Wellington na Las Vegas ya misururu IRB 7s, imepigwa jeki kwa kurejea kwa vigogo Collins Injera, Lavin Asego, Dennis Ombachi na Michael Wanjala.
Shujaa ambao msimu huu wamekuwa na mwanzo mbaya kwa sasa wakitetesekea katika nafasi ya 14 kwenye msimamo wa jedwali, wanaendelea kujiandaa kwa mkondo wa nne na wa tano wa shindano hilo.
Kocha mpya Felix Ochieng ambaye aliteuliwa kujaza nafasi ya Paul Treu aliyeamua kujiuzulu wadhifa wake baada ya mkondo wa tatu wa Port Elizabeth, Afrika Kusini, amepata afueni hasa kwa kurejea kwa wachezaji hao wenye uzeofu na tyajrioba kubwa.
Injera ambaye ni mfungaji bora wa nne wa nyakati zote katika historia ya shindano hilo, pamoja na wenzake hao, ni miongoni mwa kundi la wachezaji wengine mahiri waliogoma kuichezea taifa kutokana na mzozo wa kimikataba baina yao na Shirikisho la raga nchini KRU.
Mzozo huo uliwapelekea kukosa mikondo mitatu ya kwanza ya Gold Coast, Dubai na Afrika Kusini ambapo taifa liliandikisha matokeo duni lilikusanya alama 11 pekee hivyo kuwalazimu makocha kuandamana na vikosi hafifu.
Uwepo wao pamoja na tajriba ya miaka mingi katika kikosi hicho kunatarajiwa kuleta mabadiliko ya kimchezo na kimatokeo katika mikodno hiyo miwili ijayo.
Sogora mwingine Humphrey Kayange ambaye anatarajia kurejea katika kikosi hicho baada ya kupona jereha analouguza, ameilaumu Shirikisho kwa matokeo hayo duni.
Wiki chache zilzizopita siku tatu tu baada ya kujiuzulu kwa kocha Treu, Mwenyekiti wake Mwangi Muthee naye aliachia kiti chake kwa madai kwamba kulikuwepo na baadhi ya maafisa wa chombo hicho wanaohujumu utrendekazi wake.
“Mazingara ambayo yapo kwa sasa sio mazuri kuchochea uzalishaji wa matokeo uwanjani. Kuna mengi yanayoendelea nje na ndani ya uwanja na kwa hakika sio hatua zuri kwa mchezo huu na wa kulaumiwa ni KRU ambao wameshindwa kutoa uongpozi mzuri wakiishi kulumbana,” Kayange akasema.
Kwa sasa Kenya inashikilia nafasi ya 14 kwenye msimamo wa misururu ya IRB Sevens unaongozwa na Afrika Kusini iliyo na alama 59.


