
Tanzania yashika nafasi ya 13 kwa utoaji mikopo

October 19, 2016

RIPOTI mpya imebainisha kuwa, Tanzania inashika nafasi ya 13 kwa Ukanda wa Kusini mwa Jangwa la Sahara barani Afrika kwa kutoa mikopo.
Hayo yamebainishwa katika ripoti iliyotolewa na Taasisi ya Kimataifa ya ICEAW, ripoti ambayo inaangazia viashiria vya vigezo vya uchumi vya robo tatu ya mwaka 2015.
Ripoti hiyo ilizinduliwa hivi karibuni na Bodi ya Masuala ya Fedha na Uchumi ambapo imebainisha kuwa nchi za Rwanda, Zambia na Kenya zinazoongoza kutoa mikopo.
Utafiti huo uliofanywa na ICAEW na kutolewa na mdau mshirika wa masuala ya Uchumi Oxford ilitoa taswira halisi ya utendaji wa kikanda katika masuala ya uchumi kwa kuangalia zaidi nchi ya Kenya, Tanzania, Ethiopia, Nigeria, Ghana, Ivory Coast, Afrika Kusini na Angola.
Kwa mjibu wa viashiria vya taarifa ya kufanya biashara ya Benki ya Dunia, matokeo ya nchi ya Rwanda inaonyesha kuwa nchi iliongoza katika nchi za Kusini mwa Jangwa la Sahara kwa upande wa utoaji wa mikopo.
Aidha, nafasi ya pili ilishikiliwa na nchi ya Zambia ikifuatiwa na nchi ya Kenya, Ghana, Mauritius, Uganda, Namibia, Nigeria, Afrika Kusini, Botswana, Zimbabwe, Ivory Coast, Tanzania, Ethiopia na Angola.
Pia, Rwanda imefanya maboresho mbalimbali ili kuwezesha upatikanaji wa mikopo katika kipindi cha miaka 6 iliyopita hivyo kusaidia kushika nafasi ya kwanza.
Kenya pia imeboresha upatikanaji wa mikopo kwa kutunga sheria ya kuzuia benki kutoa mikopo na riba ya zaidi asilimia nne ya kiwango cha Benki Kuu.
Nchi ya Angola ambayo imekuwa ya mwisho kwa viwango vya utoaji wa mikopo, imeboresha kiwango kimoja tu kwa kipindi cha miaka 6 katika suala la upatikanaji wa mikopo.
Ingawa nchi hiyo ni ya tatu kwa uwekaji wa mfumo mkubwa wa benki katika nchi za Kusini mwa Jangwa la Sahara baada ya Nigeria na Afrika Kusini, bado ni sehemu ndogo ya watu wake wanaweka fedha benki na wafanyabiashara wachache wanaomba mikopo.
Kwa ujumla Afrika Kusini kwa mujibu wa ripoti hiyo katika Ukanda wa Kusini mwa Jangwa la Sahara hawakufanya vizuri
ikilinganishwa na kanda nyingine katika suala la upatikanaji wa mikopo ikiwa na wastani wa Kanda ya Umbali wa Mpaka(Distance to Frontier -DTF) kwa kiwango cha 35.9.
Alama ya DTF huonyesha umbali kati ya ukuaji wa uchumi na kipimo cha utendaji bora katika sampuli nzima ikiwa alama ya 100 ndio mpaka wa kipimo.
Alama ya chini ya DTF huonyesha ugumu wa upatikanaji wa mikopo.
Ripoti hiyo pia inaonesha nchi za Afrika Mashariki zimeweza kulegeza sera za fedha katika kipindi cha mwaka wakati nchi za Afrika Magharibi zimewekeza sera za fedha katika jitihada za kipunguza mfumuko wa bei.
Aidha, imebainika kuwa gharama ya kukopa Kenya ni ndogo ikilinganishwa na Uganda.
Pia Rwanda na Kenya zimeimarisha nguvu za ukuaji wa uchumi na kupata pato la taifa (GDP) la asilimia 7.3 mwaka hadi mwaka, na asilimia 5.9 mwaka hadi mwaka katika robo ya kwanza ya mwaka.
Uganda ilionesha punguzo la ukuaji wa pato la taifa la asilimia 3.4 mwaka hadi mawaka katika roboya kwanza.


