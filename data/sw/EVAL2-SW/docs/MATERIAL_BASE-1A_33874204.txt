
Askari wa akiba auawa kwa risasi
ASKARI mmoja wa akiba ameuwawa na washukiwa wa uvamizi katika eneo la Karare, takriban kilomita 60 kutoka mji wa Illeret, Kaunti ya Marsabit.
Ibren Abdi Adin mkazi wa Loiyangalani aliuwawa baada ya kushudia ufyatulianaji wa risasi na wahalifu wawili.
Wavamizi hao walitoroka baada ya kisa hicho cha saa saba unusu alfajiri siku ya Jumamosi.
Akithibitisha kisa hicho Kaimu Kamanda wa polisi Kaunti ya Marsabit Mark Wanjala alisema kuwa afisa huyo alikuwa akisindikiza Lori aina ya Mitsubishi lililokuwa likisafiri kutoka Loiyangalani likielekea Illeret. 
Bw Wanjala alisema kuwa wavamizi hao walijaribu kusimamisha lori hilo lakini dereva akadinda.
Bw Wanjala alisema wawili hao waliripoti kisa hicho kwenye kituo cha polisi cha Illeret.


