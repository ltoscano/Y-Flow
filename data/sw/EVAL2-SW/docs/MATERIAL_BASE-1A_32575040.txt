
Ulaya safi kuliko kuishi Tanzania
Jun 30, 2016

NAONA kumekuwa na maneno mengi kuhusu Wa tanzania waishio ughaibuni. Mimi nimeishi katika nchi za Scandnavia kwa muda mrefu ila baada ya kutimiza malengo yangu nilirudi nyumbani pasipo matarajio ya kurejea Ulaya tena.
Kwa sasa huwa ninakwenda mara kwa mara kwa sababu ya kibiashara kisha ninarudi nyumbani.
Kusema ule ukweli wa Mungu, kwa watoto wa maskini kama mimi Ulaya ni bora kuliko Tanzania. Hapa nitaiongelea Ulaya kama ninavyoifahamu mimi. Mimi mzee wangu hakuwa tajiri kama mzee wa Le mutuz,Tanzania niliyozaliwa mimi na kukulia ni tofauti sana na Tanzania aliyozaliwa na kukulia kaka yangu Le Mutuz.
Mim Mungu alinijalia sana akili za darasani lakini kutokana na umaskini wa wazee nilishindwa kuendelea na chuo.
Ikatokea bahati nikaenda Scandinavia. Nilienda kule nikiwa na malengo mawili; kusoma na kutafuta mtaji wa maana wa kujiajiri. Mungu alinisaidia, nimesoma, nina Shahada ya Uzamili (Masters) yangu,nina nyumba sita nimepangisha,nyumba moja ninafanyia biashara zangu na moja ninaishi na wadogo zangu na moja iko mkoani wazee wamejisitiri.
Nina viwanja na mashamba.Vyote hivi nisingekuwa navyo leo kama nisingeenda ughaibuni.
Pia Mungu alinisaidia nikakusanya pesa ambazo nilitumia kujiajiri.
Mimi niliajiriwa kwenye kampuni ya kutengeneza magari. Huko nilikuwa na Waafrika wengine wengi tu.
Si kweli kwamba starehe pekee Wa tanzania wanaoishi nje waliyo nayo ni kwenye sherehe za siku ya kuzaliwa tu zinazofanyikia kwenye sebule zao.
Ulaya kuna viwanja vya maana na kwenye hilo eneo Tanzania itasubiri sana. Kitu kinachofanya Wa tanzania wakusanyike kwenye hizo sherehe ndogondogo nadhani ni ile hali ya kufurahia kukutana na wabongo wengine.
Pia si kila mtu anapenda kuwa kwenye hiyo mikusanyiko ya Wa tanzania ,mimi ni mmoja wa watu ambao nilikua sipendi kujichanganya na wenzangu hao.
Suala la kwamba ‘wabongo’ walioko ughaibuni wana maisha magumu sikubaliani nalo.Kwanza kabisa idadi ya Wa tanzania walioko Tanzania wenye uwezo wa kupata internet inayowawezesha kusema wabongo wa ughaibuni wanateseka ni ndogo sana ukilinganisha na Wa tanzania walioko bongo wasiojua hata internet ni nini.
Mimi kwa sasa ninaishi Tanzania na ninafurahia maisha ya hapa sababu ughaibuni imenisaidia leo hii sihitaji kwenda kubanana na watu kwenye madaladala.
Leo hii nikipata ugonjwa usio na tiba ya kueleweka hapa nyumbani naenda zangu kutibiwa Scandinavia kwani nilichukua pia uraia wa huko.
Hakuna binadamu yeyote awe Mwafrika, Mzungu au Mwarabu hata awe amechoka vipi kifedha aliyeko Scandinavia anayelala njaa eti kisa hana hela ya chakula.Kwa Tanzania kila jua linapokuchwa kuna mamilioni ya watoto na watu wazima wanalala njaa.
Tanzania mama zetu wanajifungua huku wakizabwa makofi na manesi. Dada zetu waliko ughaibuni wanajifungualia katika mazingira kama mtu yuko hotelini. Hata wanaojifungulia Agha Khan watasubiri sana kulinganisha na na wanaojifungulia hospitali za serikalini ughaibuni.
Tokea nimeishi ughaibuni sijawahi kushuhudia umeme ukikatika wala maji. Huwa wanayafunga tu kwa saa kadhaa au kuukata umeme muda fulani na hapo mnapewa taarifa kuwa saa fulani mpaka saa fulani maji au umeme utazimwa.
Sijawahi kuona watoto wanaotembea peku na kaptura zimechanika kwenye . Sijawahi kuona mtoto akishindwa kusoma wala mtu kufa kwa sababu mzazi wake hana pesa.
Scandinavia maji huchemshi bali unafungua bombani unakunywa. Ukitaka ya baridi au ya moto kila wakati yapo.
Wkati naishi ughaibuni nilikua sina gari binafsi,japo magari ni bei chee sana kila mtu anaweza kuwa nalo cha muhimu tu uwe na vibali vya kukuwezesha kupata driving licence.Sikuhitaji gari binafsi kwa sababu usafiri wa Umma ni wa starehe.
Wabongo walioko ughaibuni wanabezwa kwa kazi wanazofanywa,sawa hata mimi huko kwenye kampuni ya magari sikuwa nafanya kazi niliyosomea,ila ukweli ni kwamba nilikuwa nalipwa vizuri.
Hata wanaosafisha wazee hakuna anayepokea chini ya milioni nne za madafu kwa mwezi.Hapo nimetaja kima cha chini.
Kitu ambacho ambacho kwangu kilikua kinanipa msongo wa mawazo ni kwamba sikuwahi kujisikia niko nyumbani. Hii hali ndiyo ilinifanya kutunza fedha na kufanya kazi kwa bidii hadi nikatimiza malengo yangu nikarudi home. 
Ni kweli wahamiaji wengi(sio wabongo tu) wanafanya kazi za wazee, kusafisha na nyingine kama hizo ila ni ukweli pia kuwa wapo wapo wengi tu wenye kazi zao za maana.
Pia wewe Katibu Muhtasi au mfanyakazi kwenye kampuni za simu hapa Tanzania na nyingine kama hizo hebu jiulize unapata shilingi ngapi kwa mwezi hadi umcheke mwenzio anayesafisha wazee na kupata milioni zake nne kwa mwezi?
Haya ni maoni ya mmoja wa wachangiaji katika mtandao wa Jamii Forums kama ulivyochapwa. Je, mlioko Diaspora mnakubaliana na maelezo haya. Mjadala umefunguliwa.


