
Ijumaa, 8 Januari 2016

MAHALI ZINAPOPATIKANA MBEGU BORA ZA MAZAO MBALIMBALI

UTANGULIZI
Wakulima wengi huangaika sana kuhusu suala la wapi wakulima wanaweza kwenda kununua mbegu bora za mazao mbalimbali.Nakala hii inalengo maalumu ya kujaribu au kutatua tatizo la wapi unaweza kwenda kununua mbegu bora za mazao mbalimbali na hii ni mahsusi katika nchi ya Tanzania.

SEHEMU AMBAZO UNAWEZA KWENDA KUNUNUA NA KUPATA ELIMU KIDOGO YA ZAO UNALOTAKA KULIMA

1>>>>Maduka ya Pembejeo za Kilimo na Mifugo
Unapotaka Kununua Mbegu Bora za Mazao Mbalimbali kama Mbegu Bora za Mahindi,Mtama ,Ufuta na Mbaazi basi usisite kwenda katika maduka ya pembejeo za kilimo.Baadhi ya maduka makubwa ya kilimo ni Kama Vile TANGANYIKA FARMERS ASSOCIATION (TFA) ambayo yapo katika mikoa mingi ya kilimo.

2>>>>Vyuo vya Kilimo na Taasisi za utafiti wa kilimo,
Mbegu nyingi za mazao unaweza kuzipata katika vyuo vya utafiti wa kilimo.Na uzuri wa mbegu hizi huendana na mazingira ya ukanda wako.Baadhi ya vyuo na taasisi za utafiti wa mazao ambapo unaweza kupata mbegu bora ni kama vile:
UYOLE_Mbeya
Utapata mbegu bora za maharage,mahindi na nyinginezo.

NALIENDELE_Mtwara
Utapata mbegu bora za Ufuta,Korosho,Karanga na nyinginezo

SELIANI_Arusha
Utapata mbegu bora za Mbaazi na nyinginezo.

Na mahali kwingine Kama Ukiruguru_Mwanza,Mpwapwa_Dodoma, na kadharika

3>>>>Wakala wa Mbegu wa Serikali (ASA)Makao makuu morogoro
Hapa utapata mbegu bora za mazao mbalimbali kama vile ufuta,mahindi,alizeti na nyinginezo.

4>>>>Ofisi za Kilimo.
Baadhi za ofisi za kilimo za wilaya huwa na baadhi ya mbegu za bei nafuu kwa wakulima,Hivyo kama upo karibu na ofisi hizi usisite kwenda kuuliza upatikanaji wa mbegu unayohitaji.

5>>>>Taasisi,Mashirika na Kampuni za watu binafsi zinazojihusisha na Kilimo.
Kama mahali unapoishi kuna taasisi,mashirika au kampuni zinazojihusisha na kilimo usisite kutembelea kujifunza na kuulizia kama zinauza mbegu za bora za mazao husika.Baadhi yao ni Syngenta(Nyanya na mazao mengine)

Kwa Mawasiliano na Maulizo zaidi Piga- 0769429140-Abdallah Umande


