
Kodi yaliza wajasiriamali huko Mbeya Oct 06, 2016 by Felix Mwakyembe

HULKA ya Wa tanzania kupenda bidhaa za nje, utitiri wa kodi, michango, tozo na urasimu katika taasisi za serikali inafifisha ukuaji wa sekta ya viwanda nchini, imeelezwa.

Vikwazo hivyo vilibainishwa wakati wa Maonesho ya Nyanda za Juu Kusini, yaliyofanyika jijini Mbeya kuanzia Septemba 28 hadi Oktoba 3, mwaka huu.
Maonesho hayo yaliandaliwa na Shirika la Kuhudumia Viwanda Vidogo nchini (SIDO).

Akitoa salamu zake siku ya uzinduzi wa maonesho hayo, Mkurugenzi Mkuu wa SIDO, Profesa Sylvester Mpanduji alivitaja vikwazo vinavyowakabili wajasiriamali nchini kuwa ni pamoja ushindani uliopo wa bidhaa kutoka nje na hulka ya wananchi kupenda bidhaa za nje kuliko zinazozalishwa ndani.

Vikwazo vingine alivitaja kuwa ni utitiri wa michango, kodi mbalimbali za ardhi, kodi ya ongezeko la thamani (VAT), property tax, kodi za magari (road licence) na ile ya maendeleo. 

Hata hivyo mkurugenzi huyo alielezea kuridhishwa kwao na juhudi zinazochukuliwa hivi sasa na serikali za kupunguza kodi na michango isiyo ya lazima kwa wazalishaji wadogo.

Baadhi ya wajasiriamali walioshiriki maonesho hayo walilalamikia zaidi taasisi urasimu kwenye za serikali, wakisema zinawakwamisha kupiga hatua katika biashara zao.

“Tunamshangaa Rais anaposema tunaenda kwenye ulimwengu wa viwanda wakati watu wake wanasumbua, tatizo ni TFDA na alisema Sarah Kalinga, Mkurugenzi wa Mama Neema Enterprise.

Mjasiriamali huyo alilalamika zaidi akisema wamechoka na usumbufu wanaoupata kwenye taasisi hiyo inayosimamia udhibiti wa bidhaa za vyakula na vinywaji pamoja nalile linalosajiri bar cord ambapo alisema wanalazimika kusajiri bidhaa zao Kenya.

Hatua ya wajasiriamali hao kusajiri bidhaa zao nchini Kenya inatokana nagharama za usajiri nchini humo kuwa chini ikilinganishwa na hapa nyumbani pamoja na muda wanaotumia kuwa mfupi zaidi ambapo wanasema hupata usajiri ndani ya siku saba tu.

Miongoni mwa masharti ya kuanzisha kiwanda ni mjasiriamali kuwa najengo maalumu kwa ajili ya kuzalishia bidhaa zake, sharti ambalo kwa wengi wanaliona gumu kutokana na kukosa mitaji.

“Mbona wanaruhusu bidhaa za China wakati zinazalishwa majumbani,” anahoji mjasiriamali huyo.

Hata hivyo Mkaguzi wa Chakula kutoka TFDA, Saktay Sikay aliweka wazi msimamo wao akisema biashara ya chakula na vinywaji tete hivyo lazima kuzingatia masharti ya kitaalamu.

Alisema TFDA haiwezi kuruhusu kuzalishia nyumbani kwa sababu bidhaa hizo huenda kutumiwa na watu, ambapo majumbani kuna mambo mengi hivyo wanakwepa bidhaa hizo kngiliwa na wadudu (contamination).

Sharti jingine ni upimaji wa bidhaa ambapo mtaalamu huyo anasema kabla ya kumfikia mtumiaji ni lazima wazipima, kuzipasisha na maelezo muhimu ya bidhaa yaonyeshwe.

Afisa Uhusiano Mkuu, Shirika la Viwangonchini (TBS), Rhoda Andusamile anasema pamoja na vikwazo vinavyolalamikiwa, mwitikio wa wajasiriamali katika kuboresha bidhaa zao ni mdogo.

“Pamoja na kuwapatia mafunzo, wajasiriamali hukwepa hukwepa kujiandikisha wakihofia kukaguliwa,” anasema Rhoda.

Katika kuhakikisha wanasogezahuduma zao kwa wananchi, mwezi Agosti mwaka huu, TBS ilifungua ofisi yake ya kanda jijini Mbeya pamoja na kwenye mipaka ya Tunduma na Kasumulu.

Mkuu wa Mkoa wa Mbeya, Amos Makalla aliahidi kuwakutanisha wajasiriamali wa mkoa huo na taasisi zinazohusika na kazi zao ambazo ni TFDA, TBS na GSI.

Akifungua maonyesho hayo kwa niaba ya Waziri wa Viwanda aliziagiza halamashauri za wilaya mkoani Mbeya kuwajibika kulipia gharama za mafunzo hayo kwa washiriki kutoka kwenye halamashauri zao.

Mwisho


