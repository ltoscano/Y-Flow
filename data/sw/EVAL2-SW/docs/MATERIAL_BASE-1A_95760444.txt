
Dawasco kuzima mtambo Ruvu Juu kwa saa 14

Imeandikwa na Mwandishi Wetu

Imechapishwa: 01 Septemba 2016

Mtambo wa kuzalisha maji wa Ruvu Juu utazimwa kwa wastani wa 14 kuruhusu usafishaji wa bomba jipya na kufanya majaribio ya sehemu ya mtambo mpya.

Taarifa ya Shirika la Maji Safi na Majitaka Dar-es-salaam (DAWASCO), imesema zoezi hilo linaashiria hatua za mwisho za upanuzi wa mtambo huko ili kuondoa tatizo la upatikanaji wa huduma za maji katika maeneo yanayohudumiwa na mtambo wa Ruvu Juu. 
Dawasco imesema mtambo huo utazimwa kuanzia saa 3:00 asubuhi hadi saa 05:00 usiku, siku ya Ijumaa tarehe 02/09/2016.
Kwa mujibu wa taarifa hiyo maeneo yatakayokosa maji kutokana na kuzimwa kwa mtambo huo ni Mlandizi Mjini, Ruvu Darajani, Vikuruti, Disunyara, Kilangalanga, Janga, Mbagala, Visiga, Maili 35, Zogowale, Misugusugu, Tanita, Kkibondani, Kwa mathias na Nyumbu.
Mengine ni Msangani, Kwa Mbonde, Picha ya Ndege, Sofu, Lulinzi, Gogoni, Kibamba, Kibamba njia panda shule Kibwegere, Mloganzira, Kwembe, Kibamba Hospitali, Kwa Mkinga na Luguruni.


