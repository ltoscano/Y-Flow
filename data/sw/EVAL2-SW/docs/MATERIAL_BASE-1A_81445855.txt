
Kesi ya Mwenyekiti UVCCM yaahirishwa

Imeandikwa na Veronica Mheta, Arusha

Imechapishwa: 05 Oktoba 2016

KESI ya Mwenyekiti wa Umoja wa Vijana Mkoa wa Arusha (UVCCM), Lengai ole Sabaya (29) ya kujifanya mtumishi wa Idara ya Usalama wa Taifa (TISS), imeahirishwa hadi Oktoba 26 mwaka huu.

Kabla ya kuahirisha kesi hiyo, Wakili wa Serikali, Lilian Mmassy alidai mahakamani hapo mbele ya Hakimu wa Mahakama ya Hakimu Mkazi Arusha, Gwantwa Mwankuga, kuwa upelelezi wa kesi hiyo, haujakamilika vema wapewe muda kukamilisha uchunguzi. 
Awali, Wakili Lilian alidai kuwa mshitakiwa huyo alijifanya mtumishi wa umma, ambapo Mei 18, mwaka huu hoteli ya Sky Way iliyopo Makao Mapya jijini Arusha, alijifanya mwajiriwa wa Usalama wa Taifa (TISS).
Kosa la pili, katika siku isiyofahamika wala tarehe mwaka huu alighushi nyaraka za kitambulisho cha usalama wa Taifa chenye picha yake na kutumia namba Saturday.
Code. Eagle 3 Idara ya Usalama wa Taifa chenye namba MT. 86117. Mshitakiwa huyo anatetewa na Wakili Yoyo Asubuhi na yupo nje kwa dhamana ya wadhamini wawili wa kuaminika ikiwemo kusaini hati ya dhamana ya Sh milioni tatu kila mmoja.


