
Mrundikano wa takataka umekithiri Tabata Kimanga
Ninaandika haya leo ikiwa ni takribani wiki ya pili wa kazi wa Tabata Kimanga wakiishi na mrundikano wa takataka katika nyumba zao hasa wale wanaokaa karibu na barabara.
Ulikuwapo utaratibu wa kukusanya takataka mara moja kwa wiki. Gari la kubeba takataka huwa linapita na kuzichukua. Utaratibu huu ulikuwa mzuri sana.
Lakini kwa zaidi ya miezi miwili sasa umekuwa siyo wa uhakika tena na sasa wakazi wa hapa wamelazimika kuishi na takataka nje ya milango yao.
Gari la kuzoa takataka linapokaribia kupita, huwa wanapita kuwatangazia wakazi wa hapa kuzitoa na wale wanaishii katika mitaa ambayo gari halifiki huwa wanazisogeza katika nyumba zilizopo mbele.
Mwanzoni mwa wiki hii tangazo hili lilipitishwa na wananchi waliombali wakasogeza mizigo yao katika nyumba ambazo gari hilo hupita, lJana ni siku ya sita takataka hizo hazisombwa.
Tatizo ni magari ya kubeba kuwa mabovu hali ambayo inatulazimisha kuendelea kuishi na takataka. Kama hatua stahiki zisipochukuliwa, hakika wakazi wa Kimanga tutaugua kipindupindu na magonjwa mengine yanayotokana na uchafu. 


