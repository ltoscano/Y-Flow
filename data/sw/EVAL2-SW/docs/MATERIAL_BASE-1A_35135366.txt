  Sekondari Kizuka kuanzisha akademi
Morogoro. Shule ya Sekondari Kizuka inayomilikiwa na Jeshi la Wananchi Tanzania (JWTZ), inatarajiwa kuanzisha kituo cha kukuza vipaji vya wanamichezo.
Kuanzishwa kwa kituo hicho kumeelezwa kuwa itakuwa ni moja ya mafanikio makubwa kwa shule hiyo, huku ikijivunia kutoa wachezaji wakubwa na wenye majina wanaochezea timu mbalimbali nchini. 
Mkuu wa shule hiyo, Luteni Kanali George Mwashiga akizungumza shuleni hapo na wanajumuiya ya shule hiyo wakati wa mahafali ya kidato cha sita, alisema uongozi wa shule hiyo umeweka mikakati mbalimbali kwa mwaka 2016 ya kuinua michezo ikiwamo kuusaidia Mkoa wa Morogoro kuwa mabigwa wa kitaifa na hata michezo ya kimataifa.


