
Tuambiwe nini ili Wa tanzania tuwe wasafi?
Mhariri Naomba nitumie nafasi hii kufikisha ujumbe kwa Wa tanzania wenzangu. Kwa muda mrefu Wa tanzania tumekuwa wazito kubadilika na kufanya mambo mapya yanayotuletea maendeleo.
Moja ya mambo ambayo tumeshindwa kubadilika, ni kuwa na utamaduni wa kupenda kufanya usafi katika mazingira yetu na hata miiili yetu. Ukipita katika maeneo mbalimbali kwenye miji mikubwa na midogo huwezi kuamini utakapoona uchafu umemwagwa katikati ya bararaba.
Mbaya zaidi ni hili tukio la hivi karibuni lililotokea kwenye daraja la Nyerere, siku moja tu baada ya kuzinduliwa watu wamekwenda kumwaga uchafu juu ya daraja hilo. Tatizo ni nini mpaka inakuwa vigumu namna hiyo kubadilika? Kwa nini usitupe taka kwenye mashimo maalumu? Kwanini umwage kinyesi kwenye mifereji ya maji, huku ukijua kuna watu wengine wanatumia maji hayo? Nina maswali mengi kuliko majibu, lakini natama siku moja niione Tanzania safi inayovutia. 
Mama Lucy Dar es Salaam


