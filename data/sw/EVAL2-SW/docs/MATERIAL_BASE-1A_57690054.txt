
ODM yatoa makataa kwa wagombezi Kajiado
NAIROBI CHAMA cha Orange Democratic Movement (ODM) kimewapa wote wanaotaka kuwania ubunge katika uchaguzi mdogo wa eneobunge la Kajiado hadi Januari 9 kujiandikisha kuwa wanachama.
Mwenyekiti wa bodi ya uchaguzi ya ODM Judy Pareno alisema chama kina matumani ya kuhifadhi kiti hicho kilichoachwa wazi baada ya kujiuzulu kwa Bw Joseph Nkaissery baada ya kuteuliwa kuwa Waziri wa Usalama na rais. 
Bi Pareno aliwahimiza wote wanaonuia kuhusika kuwasilisha maombi yao kabla ya makataa kumalizika wasije wakafungiwa nje.
Akizungumza akiwa Orange House, alisema kuwa chama kitaangalia mbinu bora ya kumchagua atakayegombea kwa tiketi ya chama hicho baada ya kupokea maombi kutoka kwa wote wenye nia.
Na KNA


