
Mama Karume pambana, tunataka uwanja wetu
Nimefurahishwa na viongozi wa Yanga kuingia madarakani kwa miaka mingine minne.
Ukweli ni kwamba nafasi hiyo ni adimu na adhimu, hivyo ni wajibu wa viongozi waliochaguliwa kusimamia suala la uwanja.
Itapendeza zaidi kuona Yanga inakuwa na uwanja wake kama ilivyo Azam.
Tunajua uwekezaji unawezekana, kama Uwanja wa Nyamagana umewekewa nyasi bandia, unashindwa vipi kwa Uwanja wa Kaunda?
Viongozi wa Yanga walioingia madarakani, ninajua kuna mengi ya kufanya katika klabu na zaidi kuhakikisha Yanga inafanya vizuri mechi zake za kitaifa na kimataifa, lakini kubwa ni kuona mafanikio yanapatikana.
Nimesimamia suala la Yanga kuwa na uwanja wake kwa kuwa timu imekuwa ikilalamika mapato kiduchu, sasa huu ni wakati wa Yanga kujipanga kuwa na uwanja.
Nilisikia kuwa suala la uwanja ameachiwa Mama Fatma Karume, ninamuomba kupambana kuhakikisha Yanga inapata uwanja wake, Yanga inakuwa ya kisasa katika medani ya soka na ifanane na ukongwe wake.
Patrick Godfrey, Dar es Salaam. 


