
Malipo ya Brela kupitia NMB

Imeandikwa na Sophia Mwambe

Imechapishwa: 05 Septemba 2016

KATIKA kurahisisha huduma kwa wananchi, Wakala wa Usajili wa Biashara na Leseni (BRELA) umeingia makubaliano na Benki ya NMB yatakayowasaidia wananchi kufanya malipo ya huduma mbalimbali kupitia benki hiyo.

Akizungumza Dar es Salaam jana wakati wa kutia saini makubaliano hayo, Kaimu Meneja wa Huduma kutoka Brela, Bosco Gadi, alisema huduma zitakazolipiwa ni pamoja na za usajili, ukiwemo wa kampuni, alama za biashara na leseni za biashara.
Alisema kabla ya makubaliano hayo wananchi walikuwa wakilazimika kutoka mikoani na sehemu mbalimbali kuja kufanya malipo ya ada lakini kwa sasa wananchi wataweza kutumia matawi ya Benki ya NMB yaliyopo nchi nzima, pamoja na huduma ya NMB mobile ili kufanya malipo yatakayokwenda Brela moja kwa moja.
â€œHii ni fursa nzuri kwa wananchi, hawatasumbuka tena kufanya malipo, awali walikuwa wakitoka mikoani na fedha kwaajili ya kulipia, haikuwa salama," alisema Gadi. 
Mkuu wa kitengo cha miamala cha NMB, Michael Mungure, aliwahakikishia wananchi usalama wa fedha zao wakati wote watakapokuwa wakitumia huduma hiyo.
"Tumeshaingia makubaliano na kampuni nyingi na hatujakutana na tatizo lolote, hivyo niwatoe hofu Wa tanzania kuwa huduma hii ipo salana na fedha zao zitakuwa salama," alisema Mungure.


