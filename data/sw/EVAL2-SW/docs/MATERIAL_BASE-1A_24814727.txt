
Kocha atoa siri riadha kuvurunda
Imani Makongoro, Mwananchi imakongoro@mwananchi.co.tz
Mwanza. Baada ya kushindwa kutamba kwenye mashindano ya Afrika ya vijana, kocha wa timu ya taifa ya riadha, Robert Kalyahe amewatupia lawama wanariadha wake akisema kutojituma kwao ndiyo chanzo cha matokeo mabovu. 
Tanzania imeshika nafasi ya sita nyuma ya vinara, Kenya ikifuatiwa na Uganda na Ethiopia katika mbio hizo za siku mbili zilizomalizika juzi jioni kwenye Uwanja wa Taifa, Dar es Salaam.
Akizungumza na gazeti hili jana, Kalyahe alisema uzoefu, kutojituma na kutofuata maele kezo kwa wanariadha wake ndio chanzo cha kutong’ara kwa timu yake katika mashindano hayo ya vijana.
“Kulikuwa na utofauti kati ya timu yetu na nchi zilizotwaa ubingwa, Kenya kwanza walionekana kuwa wazoefu, lakini pia walikuwa wasikivu kwa kila walichoelekezwa na kocha wao.
“Tofauti na sisi, wanariadha wangu kwanza hawakuwa wakijituma, lakini pia walishindwa kufuata kile nilichowaelekeza, hili lilikuwa tatizo, japo pia kukosa uzoefu nako kulitugharimu,” alisema Kalyahe.
Tanzania Bara ilishindwa kutamba katika mbio hizo ambazo zilishirikisha nchi kadhaa za Afrika.


