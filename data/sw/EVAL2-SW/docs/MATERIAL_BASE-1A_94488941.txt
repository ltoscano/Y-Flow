

MWAKA 2014 tarehe kama hizi nilikuwapo Saudi Arabia kwa ajili ya kuhudhuria ibada ya Hijja. Sikuwapo kwenye makundi yanayohudumiwa na mawakala wa mahujaji kutoka Tanzania, bali nilikwenda huko nikiwa mgeni wa serikali ya Mfalme wakati huo Marehemu Mfalme Abdullah bin Abdulaziz. Huyu wa sasa alikuwa msaidizi wake.
Niliungana na wanahabari kutoka vyombo vikubwa na vidogo kutoka barani Afrika, Asia na Ulaya. Mbali na kufanya ibada ya Hijja, serikali ya nchi hiyo ilituwezesha kutembelea maeneo mengi ya kihistoria ambayo ni vigumu kutembelewa na mahujaji na kufuatilia kila hatua ndani na nje ya Ibada ya Hijja.
Mojawapo ya zoezi tulilolifanya ni kuruka angani na helikopta za serikali kwa ajili ya kuangalia zoezi la ibada ya hijja. Tuliona na kukumbana na mambo mengi na hata tulipokutana na Waziri wa Habari na Utamaduni wan chi
hiyo, kwenye hafla ya kushukuru kumaliza kwa ibada hiyo ya mwaka 2014, tulishauri mambo tisa ya kurekebishwa.
Mojawapo ya mambo tuliyoishauri serikali ya nchi hiyo ni kuangalia upya shughuli za Tawaf (Kufu) kuzunguka
kaaba mara saba. Safari ya kutoka viwanja vya Arafat kwenda Muzdalifa na zoezi la utupaji mawe kwenye eneo la
Jamarati. Nina hakika serikali haikuufanyia kazi ushauri wetu na ndio maana kumetokea zahama ya vifo. 
Inawezekana kutokea kwa vifo vya mahujaji mara mbili pale Msikiti Mkuu wa Makkah na kule kwenye eneo la Jamarati ambapo mahujaji hupaswa kutupa kokoto kwa idadi maalumu kwa siku tatu mfululizo, katika minara
mitatu iliyojengwa kwenye mstari mmoja unatokana na mabadiliko ya uongozi wa juu.
Kifo ni njia pekee ya kufika kwa Mola hivyo, si kitu cha kuogopa. Ufanyaji ibada ya Haj unaweza kuwa chanzo cha
kufika kwa Mwenyezi Mungu. Mara nilipopata habari za vifo vilivyotokea katika minara ya Jamarati, nilizungumza na mwanahabari mwenzangu Abdulaziz – Al- Rabi’ee wa Saudi Gazette, akanielezea mkasa wote ulivyokuwa.
Ibada ya Haj huanza Agosti toka mfungo tatu uandame, Mahujaji wote hutakiwa kuondoka hotelini walikofikia na
kwenda Mina (jiji la mahema) na kulala hapo tayari kwa siku inayofuata ya kisimamo cha Arafat. Eneo la Mina lipo
kilometa nane kutoka Msikiti Ni kazi ngumu kuepuka vifo kwa mahujaji Saud Arabia Mkuu wa Makkah na kilometa 14 kwenda viwanja vya Arafat.
Baada ya kushinda kutwa nzima kwenye viwanja vya Arafat, mahujaji wote huanza safari ya kwenda Muzdalifa ambako kuna umbali wa kilometa tisa, ili kuwahi kuswali sala ya Magharibi na Inshaa. Hapa ndipo misafara mikubwa ya mahujaji kuelekea upande mmoja huanza. Mahujaji wengine hutembea kwa miguu,
wengine hupanda hadi juu ya mabasi ili kuwahi kufika Muzdalifa, msongamano huu huwa ni hatari mno.
Nafuu kubwa ya msafara wanmahujaji kuelekea Muzdalifa huwa hakuna joto kali kama lile la mchana, kwa vile safari hii huanza jioni wakati jua limepoa lakini hata hivyo, watu karibu milioni mbili kuelekea upande mmoja na eneo moja huku kila hujaji akiwa na haraka zake za kufika huko, huwa ni kazi ngumu na ya hatari.
Mahala hapa mahujaji baada ya kuswali Magharibi na Inshaa, huokota kokoto 49 na hulazimika kuondoka usiku huo
kurudi Mina na baadaye kwenda kufanya Tawaf ya pili kwenye Msikiti Mkuu wa Makkah. Baada ya hapo hurudi tena Mina kwa ajili ya kusubiri zoezi la utupaji mawe linaloanza asubuhi ya siku inayofuata.
Zoezi la utupaji mawe huwa ni la siku tatu, siku ya kwanza kila hujaji hutakiwa kutupia mawe saba katika mnara wa kwanza. Mahujaji wote iwe wanaotumia njia ya chini inayounganisha Jamarati na mahema ya Mina au njia ya juu hupaswa kuingia eneo hilo kwa barabara pana mno yenye umbo la upinde iliyopo mashariki.


