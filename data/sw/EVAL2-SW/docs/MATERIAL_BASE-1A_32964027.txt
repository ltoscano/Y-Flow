
Masaba wakikusikia wakazi wa Bongo
Dodoma. Wakazi wa Jiji la Dar es Saalam wakimsikia mbunge huyu, sina shaka kumuelewa itakuwa ni kazi kwao na inawezekana wakamtaka atembelee kwa miguu akiwa huko.
Ni mbunge wa Viti Maalumu, Gimbi Masaba (Chadema) ambaye anatokea mikoa ya Kanda ya Ziwa na hii ikiwa ni mara yake ya kwanza kuingia mjengoni ametoa kali ya mwaka.
Mbunge huyo amewarushia dongo wakazi hao akiwataka kupunguza magari, eti yanaharibu mazingira katika mji huo.
Kinachofurahisha zaidi ni kwamba, aliitaka Serikali iwe makini na kauli zake kuhusu idadi kubwa ya mifugo akipinga kuwa inaharibu mazingira, bali ni mpangilio wa kuifuga.
Ni kama hakueleweka vile, lakini ukweli ndiyo huo na hicho ndicho alichosema. Kama mmemsikia watu wa huko, basi angalieni namna ya kufanya ikibidi muwe mnatembea kutoka Mbezi hadi Posta kwa miguu kuliko kutumia hayo magari ambayo yanaharibu mazingira. 


