Amagara y'abantu
Tugwanye twivuye inyuma ingwara y'igituntu
«1» Igituntu kiri kubiri. Hari igifatira mu mahaha ari naco
candukira, n'igifatira mu zindi ngingo nk'amagufa n'ahandi.
Ariko ico nticandukira.
«2» Amagume yateye mu gihugu cacu nayo nyene yaratumye
iyo ngwara y'igituntu ifatira mu mahaha yandukira benshi,
kubera ubuhungiro n'amagorwa abantu babubonyemwo. Mu
kuryama baragerekeranye, bagafungura nabi, ubukene eka no
kutamenya.
«3» Mu kwandukira, bituruka k'uguhemanirako. Uwanduza
ni urya akigwaye ativuza. Nayo umuntu yivuza, haciye indwi
zibiri canke zitatu ntaba acanduza. Umuntu agwaye igituntu
ashobora kwanduza abantu 20 bamwegereye aho aba, ahereye
mu muryango wiwe no ku kazi. Uburyo burashe bwo gupima
igituntu ni ugupimisha igikororwa.
«4» Mu ncamake, igituntu co mu mahaha, ni ingwara
yandukira, idateye isoni kandi ikira, iyo wafashe imiti nk'uko
bitegerezwa. Umuntu ayiciriye hagati aca asubira kumererwa
nabi kandi mu gufata imiti ahera ku ntango. Iyo aba yarafashe
iba yapfuye ubusa.
«5» Uwuri ku miti akira haciye amezi atandatu. Kirazira kandi
kunywa inzoga kandi umugwayi yokwitwararika gufungura
neza. Hari n'abadebukirwa kuja kwivuza kubera urugendo
rurerure
 rw'aho
 bivuriza.
 Ababanyi
 n'umuryango
bokwitwararika umugwayi, bakagenzura ko yivuza nk'uko
bikwiye nayo ahandi barashobora kwandura.
