Mkutano kukabilianana ujangili waanza

August 24, 2014

WAWAKILISHI kutoka mataifa 50 wamekusanyika mjini London kwa mazungumzo, yenye lengo la kuimarisha utekelezaji wa sheria hususan katika mataifa ya Afrika. Kwa mujibu wa DW, katika mataifa ya Afrika ujangili umeongezeka na biashara ya wanyama pori imeongezeka katika bara la Asia. Serikali ya Uingereza ambayo ni mwenyeji wa mkutano huo wa mjini London kuhusu biashara haramu ya wanyama, imesema kuwa ni hatua muhimu katika kupambana na biashara hiyo haramu. Kiasi cha tembo 25,000 wanauawa kila mwaka na majangili, kwa mujibu wa makadirio rasmi, na Afrika kusini imepoteza kiasi ya vifaru 1,000 mwaka jana ikilinganishwa na kiasi ya 13 tu mwaka 2007. Jamhuri ya Afrika ya kati inakabiliwa na tatizo kubwa zaidi, huku Gabon ikishuhudia upotevu mkubwa zaidi. Ongezeko hilo linachochewa na ongezeko la matumizi katika mataifa ya Asia, ambako pembe za vifaru na sehemu za viungo vya chui hutumiwa katika dawa za kienyeji.


