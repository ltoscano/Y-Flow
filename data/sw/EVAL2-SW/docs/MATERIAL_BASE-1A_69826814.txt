
Unaelewa nini yanapoandikwa maneno haya mtandaoni,YOLO, SAVAGE, ON FLEEK, FAM, LIT
Maujanja Kila mwaka, mamia ya maneno mapya huingizwa katika kamusi mbalimbali duniani kote.
Kwa Waingereza siyo maneno mapya tu ambayo hupenya katika kamusi, hata vifupi vya maneno kama vile FOMO (Fear of Missing Out)
na YOLO (You Only Live Once)
Lugha ya mtandaoni nayo imekuwa ya kipekee na imesambaa duniani kote hasa kwa kuwa wengi huwasiliana kwa lugha ya Kiingereza.
Dunia ni kijiji ambacho kimechagua namna moja ya kuwasiliana kupitia mtandaoni. Kwa watumiaji wa mitandao mara kwa mara watakuwa wamekutana mara kwa mara na maneno kama LOL, SMH, Lawd, OMG na mengine mengi.
Kama ni mgeni unaweza kudhani watu wanazungumza kilugha cha kabila ambalo hujawahi kulisikia mahali popote.
Ni kwanini maneno na misemo mipya inaibuka katika mawasiliano ya mitandao, na ni kwa namna gani inasambaa kutoka nchi moja kwenda nyingine, au bara hili kwenda jingine?
Je mitandao ya kijamii ni chanzo? Ukweli ni kwamba siyo mitandao pekee iliyo badilisha namna ulimwengu unavyowasiliana, mabadiliko ya lugha yamekuwapo wakati wote, lakini mtandao umeharakisha.
Hebu fikiria hapo mwanzo kabla ya kuwapo intaneti, ilichukua miaka mingapi neno kusambaa kwa mdomo au hata redio ambazo hazikuweza kuvuka mipaka ya nchini achilia mbali mabara.
Mtandao wa kijamii kama Twitter hutumia maneno machache na ni rahisi kuufanyia utafiti kugundua maneno mapya ambayo yanasambaa kwa kasi.
Jacob Eisenstein na wenzake wa Taasisi ya teknolojia ya Georgia Institute of Technology walizifanyia utafiti posti 30 milioni za Twitter kati ya Desemba 2009 na May 2011 kuchunguza maneno mapya yanayotumika sana. 
Matokeo yalionyesha jinsi maneno hayo yanavyosafiri kutoka sehemu moja kwenda nyingine na vyanzo vyake.
Mwandishi wa Kitabu, The Life of Slangs, Julie Coleman anasema kwa sababu ya mitandao ya kijamii, maneno yanabadilishwa matumizi au kuongezwa kadri siku zinavyokwenda. Maneno, vifupisho na maana zake Lit- Tukio la kuvutia, kufurahisha Fam- Familia Low-Key- Kufanya mambo kimya kimya Turnt- Sherehe ilikuwa nzuri Squad- Marafiki On Fleek- Enye kupendeza, kuvutia Preach- Zungumza Vifupisho IDK- I Don't Know (sijui)
Lol- Laughing Out Loud (Kucheka) OMG- Oooh My God ( Mshangao akimaanisha Mungu wangu)
SMH- Shaking my Head (Kusikitika) Lemme- Let Me


