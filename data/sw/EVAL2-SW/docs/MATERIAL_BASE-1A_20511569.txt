
17 wawasilisha vitabu darasa 4,5

Imeandikwa na Lucy Ngowi

Imechapishwa: 08 Oktoba 2016

WACHAPISHAJI 17 wamewasilisha machapisho ya vitabu vya darasa la nne h

adi la saba, Taasisi ya Elimu Tanzania (TET), kwa ajili ya kufanyiwa tathmini kama walivyoagizwa na serikali, ambapo Septemba 30 mwaka huu ilikuwa mwisho.
Kaimu Mkurugenzi wa Idara ya Ubunifu na Uandaaji wa Vifaa vya Kielimu (TET),
Dk Yusuf Selemani alisema jana alipokuwa akizungumza na gazeti hili kuhusu agizo hilo lililotolewa na serikali mwanzoni mwa mwezi uliopita.
Dk Seleman alisema lengo la agizo hilo la serikali ni kudhibiti ubora wa vitabu ambapo tathmini hiyo itafanywa mwezi huu wa 10.
Alisema hii siyo mara ya kwanza kwa taasisi hiyo kufanya tathmini kwani Machi hadi Aprili mwaka huu, walifanyia tathmini machapisho 160 ya vitabu vya elimu za awali, elimu ya msingi, sekondari na vyuo vya ualimu ambavyo viliandaliwa na wadau au kampuni za uchapishaji.
Mwaka 2014, ithibati kwa vitabu na vifaa vya kielimu ilikuwa inatolewa na Kamati ya Ithibati ya Vitabu na Vifaa vya Kielimu (EMAC), ambayo ilivunjwa mwaka 2013. 
“Kwa muktadha huo, Wizara ya Elimu, Sayansi na Teknolojia iliagiza wachapishaji wote wa vitabu vya darasa la nne hadi la saba ambavyo vina ithibati ya EMAC kuviwasilisha Taasisi ya Elimu Tanzania kwa ajili ya kufanyiwa tathmini,” alisema.
Alisema baada ya muda huo kupita, vitabu vyote ambavyo havitakuwa vimewasilishwa na kuhakikiwa na taasisi hiyo vitafutwa katika orodha ya vitabu ya vitabu vyenye ithibati.
Alitaja makampuni yaliyowasilisha machapisho hayo kuwa ni Ujuzi Books Ltd, Educational book Publishers, Mkuki na Nyota Publisher, Abantu Publisher, Judila Book House Ltd, Mbesa Books Distributors Ltd, E & D Vision Publisher Ltd na Co Ltd.
Wengine ni Best Deal Publishers and Book Sellers, Adamson Educational Publishers, AIDAN Publishers, Tanzania Educational Publishers, Business Printers Ltd, Mture Educational Publishers, GDY Publishers Company na Ben and Company Ltd.


