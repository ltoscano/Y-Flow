
Wahusika angalieni hili la ukaguzi
Dodoma. Ni hofu tu ya kuogopa kusema au ni kutokuwa na mwakilishi jasiri atakayepanda ngazi kuwaambia watumishi wa idara ya habari?
Kama ni hivyo basi ngoja niwasemee mimi kuwa pale waandishi wanapata tabu jamani hebu liangalieni jambo hili kama inafaa kurekebishwa utaratibu.
Ni kwamba, ziko mashine nyingi za ukaguzi katika milango ya kuingia viwanja vya Bunge na ule wa kuingilia ukumbini ambazo lengo lake ni zuri sana kwa usalama wa wabunge, watumishi, waandishi wa habari na wageni.
Kinachoshangaza ni kuwa, milango yote ukaguzi unafanywa kwa waandishi wakiwa wameweka vifaa vyao kwenye mikoba, lakini huu mlango wa kuingilia ukumbini mtu analazimishwa kuondoa kwenye mkoba kama kompyuta mpakato. 
Nia ni njema, lakini jambo hili linaleta shaka kwa usalama wa vyombo vya waandishi na hasa ukizingatia kuwa wanamkumbuka mwandishi mwenzao Sharon Sauwa ambaye alitumia mtindo huo na kompyuta yake ikavunjwa vunjwa, lakini hakuna aliyetamka kumlipa.
Wazo zuri tu kwa wahusika ni kuwa, mashine hiyo isiondolewe maana kila mtu anapenda kuwa salama, lakini kwa nini ukaguzi wake uwe tofauti na nyingine zilizofungwa mita chache kutoka hapo?


