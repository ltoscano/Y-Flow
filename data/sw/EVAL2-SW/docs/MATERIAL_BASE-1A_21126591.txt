
Tumerudiana ila mimba si yake
Kwako shangazi. Nilitengana na mume wangu miezi mitatu iliyopita lakini tumerudiana hivi majuzi. Tatizo ni kuwa nina mimba ambayo si yake na siwezi kuitoa kwa sababu tayari anajua. Tafadhali nishauri. 
Kupitia SMS Si kawaida yangu kuchambua watu katika ukumbi huu lakini nahisi kuwa hujawa mwaminifu katika ndoa yako. Ni lazima mimba hiyo ni ya mtu ambaye umemjua kwa zaidi ya miezi mitatu ambayo ulitengana na mume wako. Utasubiri tu ujifungue na uombe kwamba mume wako hatagundua kuwa mtoto si wake kutokana na maumbile yake.
ila ana wivu mkubwa Nina uhusiano na mwanamume ambaye ameoa. Anagharamia mahitaji yangu yote lakini huwa hataki kuniona nikiongea na mwanamume mwingine. Hakosi pia kukagua simu yangu kila akipata nafasi kuona ni nani walionipigia. Nifanye nini ama nimuache? Kupitia SMS Hiyo ni tabia ya mtu mwenye wivu kupindukia ama aliye na sababu nzuri ya kuamini unaweza kumsaliti kimapenzi. Kumbuka ameoa na labda anahisi msipokuwa pamoja unaweza kuwapa nafasi wanaume wengine.
Iwapo umechoshwa na tabia yake hiyo, dawa pekee ni kutafuta mume wako.
Mpenzi wangu ameoa KIDEGE CHANGU KIMENITEMA ETI MIMI NINA MDOMO MCHAFU Vipi shangazi? Msichana ambaye nilimpenda kwa dhati aliniacha akidai nilimzungumzia vibaya. Sikudhani angekasirika kiasi cha kuniacha.
Ninampenda sana na sitaki kumpoteza. Nifanyeje? Kupitia SMS Sasa umejua kuwa unafaa kuchunga mdomo wako kama unataka kudumisha uhusiano. Si rahisi kumpata mpenzi wa dhati na ukimpata unafaa kuwa mwangalifu kwa maneno na vitendo ili kuepuka kumkasirisha. Mtafute umuombe msamaha uone kama atakubali kukurudia.


