
Watumishi wa umma kuweni wamoja
Hatua ya Rais John Magufuli kutengua uteuzi wa aliyekuwa Mkuu wa Mkoa wa Shinyanga, Anne Kilango imeibua mjadala mkubwa wa kitaifa.
Kimsingi, kuna wanaolaumu na wanaounga mkono hatua hiyo. Lakini ukweli lazima usemwe kuwa mimegundua kuna watumishi wanaofanya kazi kwa woga, wengine wakiwa na chuki binafsi, vitu ambavyo kama havitafanyiwa kazi vitaturudisha nyuma maendeleo.
Kwa hakika Rais alikuwa sahihi ila kitendo hicho kimedhihirisha kuwa watumishi hawana ushirikiano, ndiyo maana Kilango alidanganywa na hakuna aliyeona haja ya kumsaidia ili asifikwe na majanga. 
Nadhani watumishi wanapaswa kufanya kazi kwa kufuata kaulimbiu ya Hapa Kazi Tu na siyo kuwekeana chuki.
Hamis Kondo


