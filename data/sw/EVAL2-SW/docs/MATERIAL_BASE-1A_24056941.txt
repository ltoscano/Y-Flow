
Mtu mmoja afa kwenye ajali ya barabara usiku
MTU mmoja aliaga dunia wakati gari ndogo la kibinafsi lilipogongana na matatu katika Kaunti ya Nyamira.
Abiria 12 waliokuwa kwenye magari hayo walijeruhiwa na kupelekwa hospitali kuu ya Nyamira. 
Afisa Mkuu wa Polisi katika Nyamira, Bw Rico Ngare alisema ajali hiyo ilifanyika karibu na soko la Kebirigo kwenye barabara ya Nyamira-Kericho mwendo wa saa mbili na unusu mnamo Jumatano jioni.
Bw Ngare alisema mtu aliyekufa alitambuliwa kama Bw Thomas Abuga Moriasi.
Alisema dereva wa gari hilo ndogo alitoroka baada ya ajali hiyo.
Dereva wa matatu Bw Alfred Anunda alipata majeraha na akapelekwa hospitalini.
Na HENRY NYARORA


