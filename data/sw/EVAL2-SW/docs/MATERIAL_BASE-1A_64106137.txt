
Epuka kirusi kinachoitwa WhatsApp Gold
KINASHAMBULIA SIMU NA WAMILIKI WA "APP" HIYO HAWAKITAMBUI
Kama mtumiaji wa simu na unatumia apps mbalimbali ikiwamo maarufu ya WhatsApp, epuka kubofya kila unachoambiwa kuwa kitakuunganisha na ukurasa fulani.
Kwa watumiaji wa WhatsApp hivi sasa wanapokea ujumbe unaosema ukibofya kwenye linki fulani utapata toleo jipya kabisa la WhatsApp liitwalo WhatsApp Gold.
Kimsingi hicho ni kirusi, hivyo unapotumia simu kuwa makini kubofya linki zinazoelekezwa kwa sababu kuna wadukuzi hutumia mbinu kama hizi kupata taarifa za watumiaji. 
Kwa mujibu wa tovuti ya www. whatsapp.com hawana taarifa na linki hiyo wala hakuna ujio wa WhatsApp mpya.
Hivyo hakikisha kila unachopakua kinatoka kwenye playstore ili kuepuka kupakua virusi kwa kisingizio cha toleo jipya, kirusi hiki kinashambulia siku na ni hatari.


