
Simba, mwiteni kocha afanye usajili wake
Ninajitokeza katika gazeti hili la Mwananchi nikiwa na yangu machache na zaidi ni kuhusu usajili unaofanywa na Simba na hata klabu nyingine za Ligi Kuu.
Kwa muda sasa, nimesikia makocha wa Manchester City, Pep Guardiola anahaha dunia nzima kufanya usajili.
Jose Mourimho naye katua Manchester United na anafungu kwa ajili ya usajili, wale ambao hawataki au aliwatimua au alitibuana nao huko alikokuwa wanaanza kuondoka.
Lakini, kazi kubwa ya kusajili anafanya yeye kwa kuwa anamchukua mchezaji wa kuwa kwenye mipango yake. Ninashangazwa na hapa Tanzania hasa Simba kuwa kuna sijui kamati, kuna watu wa usajili sasa kazi ya kocha si anataka mchezaji kwa mipango yake? Hii ni pekee kwa Tanzania.
Sasa kama wameajiri, kocha akaja akasema hawa hawako kwenye mipango yake, itakuwaje?
Hebu Simba acheni uzamani, mpeni kocha fungu afanya mambo yake. Hapo mchezaji anaweza kuwa jeuri kwa kocha akasema wewe hukunisajili, ni kamati. Hebu turudi mstarini. 
Mohamed Soloka, Dar es Salaam


