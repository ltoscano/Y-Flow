
Raia wakosa kuchangia sheria mpya
Na BOZO JENJE
WADAU katika eneo la Pwani hawajatoa mchango wao kwa kamati iliyotwikwa jukumu la kupokea mapendekezo kuhusu Mswada wa Manufaa ya Rasilmali.
Mswada huo ambao unatoa mwongozo wa jinsi ya kugawanya mapato yanayotokana na maliasili na rasilmali nyingine nchini, kufikia sasa haujachangamkiwa na wadau, hasa kutoka eneo la Pwani, ambalo lina mrundiko wa balo lina mrundiko wa madini. 
Mkurugenzi Mkuu wa shirika la Human Rights Agenda, Bw Yusuf Lule Mwatsefu alisema wadau wote kuchangia mswada huo ili kuhakikisha kila mhusika ananufaika na mali asili.
Bw Mwatsefu alisema ijapokuwa kamati inayokusanya maoni ilikuwa na kikao cha hadhara mwezi uliopita ili kupokea mapendekezo kuhusu mswada huo, mchango zaidi wa wahusika unahitajika.
"Tunajua kwamba wakati ni muhimu katika kukamilisha mswada huu kwa ajili ya maendeleo, lakini kupata mchango wa maana pia ni muhimu kwa uchumi na ustawi wa nchi yetu," akasema.
Aliongeza kuwa inafahamika mswada wa Uchimbaji Madini wa 2014 uliopitishwa na Bunge la Taifa na sasa unasubiri sahihi ya rais pia ulipendekeza njia ya kugawanya mapato yanayotokana na madini, na kwa hivyo ipo haja ya kuoanisha sheria kuhusu Bw Mwatsefu alisema kinyume na mswada wa madini, ambapo maoni ya wananchi yalikusanywa kikamilifu, huu wa ugawaji mapato ya rasilmali unaharakishwa na wala haujapata mchango wa maoni ya wadau ambao ndio wahusika wakuu wa sekta hiyo.
Alisema ijapokuwa mswada huo unasubiri kusomwa kwa mara ya pili katika wiki chache zijazo, ni muhimu kutambuliwa kuwa ugawaji mbaya wa faida inayotokana na madini na rasilmali nyingine utakuwa chanzo kikuu cha mizozo. 


