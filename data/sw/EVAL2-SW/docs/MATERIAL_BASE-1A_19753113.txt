
Kuenea kwa bidhaa feki kuziamshe mamlaka husika
taarifa ya utafiti alioufanya kuhusu bidhaa feki nchini. Alisema utafiti wake umebaini asilimia 50 ya bidhaa hasa dawa za binadamu na vifaa vya umeme hazina ubora na hivyo kuhatarisha maisha ya watumiaji wake.
Profesa Ngowi alitoa ripoti hiyo siku ambayo Mamlaka ya Mawasiliano Tanzania (TCRA), ilikuwa ikizima rasmi simu feki nchini. Kwa matokeo hayo ya utafiti wa Profesa Ngowi, bidhaa feki si simu pekee, bali nyingine zote.
Madhara ya bidhaa feki ni makubwa kuliko inavyofikiriwa, Profesa Ngowi ametaja maeneo machache kwenye dawa za binadamu na vifaa vya umeme. Ukweli ni kwamba utafiti wa aina mbalimbali uliofanywa katika sekta ya afya ulibaini kuibuka kwa magonjwa makubwa yanayosumbua Wa tanzania wengi kwa sasa.
Taarifa zinasema magonjwa hayo mengi yanatokana na matumizi ya vifaa feki, mfano vifaa vya kielektroniki vina miale inayodhuru mwili wa mwanadamu, lakini matumizi ya dawa feki nayo ni chanzo cha matatizo mengine ya kiafya kwenye mwili wa mwanadamu.
Mbali na dawa, Profesa Ngowi aligusia suala la vifaa vya umeme ambavyo vingi ni feki. Ukizunguka maeneo mbalimbali ya mijini kumetapakaa maduka ya vifaa vya umeme, lakini pia kuna majanga mengi zaidi ya moto unaosababishwa na hitilafu ya umeme.
Familia zimeteketea kwa moto, vyombo vya usafiri navyo vimekuwa vikiteketea kwa moto, yote hii ni kutokana na vifaa feki vinavyotumiwa nyumbani na kwenye vyombo vya usafiri. Tunaamini utafiti wa K atika toleo la jana la gazeti hili kulikuwa na habari iliyomnukuu mhadhiri wa Chuo Kikuu cha Mzumbe, Profesa Honest Ngowi akitoa Profesa Ngowi umelenga kuliokoa taifa hili kutokana na madhara ya bidhaa feki.
Ni utamaduni kwa kila mnunuzi kutafuta bidhaa ya bei nafuu, lakini kama waswahili wasemavyo: "vya bure ghali", wananchi wanaendelea kuwa maskini kwa kuwa bidhaa wanazonunua hazidumu na hivyo hulazimika kutumia fedha kununua nyingine baada ya muda mfupi.
Uchumi wa taifa nao unaathirika. Wananchi wanapokuwa dhaifu kiafya kutokana na matumizi ya dawa feki, hawawezi kuwa wazalishaji wazuri, nchi itakuwa na idadi kubwa ya wagonjwa kuliko wenye afya madhubuti. Fedha nyingi zitatumika kutibu badala ya maendeleo.
Ubaya mwingine wa bidhaa feki ni kuufanya uchumi wa mwananchi mmoja mmoja kuwa duni. Siyo siri, kipato cha Wa tanzania wengi ni kidogo, fedha wanazotumia kununua vifaa vya nyumbani au kujenga nyumba kwa asilimia kubwa zinatokana na mikopo. Kuharibika haraka kwa bidhaa aliyoinunua kwa fedha za mkopo, kunamfanya mwananchi huyu aendelee kuhudumia deni huku bidhaa aliyoinunua ikiwa tayari imeharibika kwa kipindi kifupi cha matumizi.
Hata kwenye vyombo vya usafiri hali ni mbaya, vipuri vingi vya magari na pikipiki ni feki na hasa vile vinavyohusiana na mfumo wa breki, hali hii imekuwa ikisababisha ajali na uharibifu wa mali.
TCRA imeonyesha njia kwa kuzima simu feki hivyo tunaamini utafiti wa Profesa Ngowi utakuwa chachu kwa mamlaka nyingine kushughulikia wimbi la bidhaa zisizo na ubora kuzalishwa nchini au kuingizwa kutoka nje. Shirika la Viwango nchini (TBS) halina budi kutafuta mbinu za kuhakikisha mwananchi wa Tanzania halishwi au kutumia bidhaa zisizo na ubora.


