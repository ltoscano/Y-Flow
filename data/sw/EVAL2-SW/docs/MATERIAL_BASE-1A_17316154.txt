
Boko Haram wazua hofu nchini Niger
NIAMEY, Niger WAKAZI katika miji kadhaa nchini Niger wanaishi katika hali ya wasiwasi wakihofia mashambulizi ya kundi la Boko Haram.
Kundi hilo liliishambulia miji miwili karibu na mpaka wa nchi hiyo mnamo Oktoba, baada ya makabiliano makali na jeshi la Nigeria. 
Mnamo Jumamosi, kundi hilo liliiteka sehemu ya ngome ya jeshi la Nigeria.
Hatua hiyo inafuatia msururu wa mashambulizi ambayo kundi hilo limekuwa likiteleza karibu na Ziwa Chad. Mashambulizi yake yamepelekea raia na baadhi ya wanajeshi kutoroka.
“Karibu vijiji vyote na miji mikubwa nchini Nigeria, iliyo karibu na Niger kwa sasa iko chini ya udhibiti wa kundi la Boko Haram.
Tunaishi kwa wasiwasi, tukihofia mashambulizi yao,” akasema Hankaraou Biri Kassoum, ameya wa mji wa Diffa, ulio katika mpaka wa Niger.
Mnamo Oktoba, wanamgambo wa kundi hilo walishambulia mji wa Malam Fatori, ulio kaskazini mashariki mwa mji wa Borno, kilomita mbili kutoka mpaka wa Niger.


