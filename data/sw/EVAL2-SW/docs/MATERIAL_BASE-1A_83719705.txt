
Sijamuoa na anataka kulala kwangu
SHANGAZI mimi mchumba. Je, ni sawa yeye kulala kwangu kabla hatujaoana? KITSAO KAREZI Watu ambao wamechumbiana na wanaopanga kufunga ndoa wanaweza kutembeleana na hata kulala nyumba moja. Lakini huo haufai kuwa mtindo wa kila siku kwani itakuwa ni kama wameoana.
Hata hivyo kuna dini na tamaduni ambazo haziruhusu jambo hili. 
Nimefumuliwa SHANGAZI nimemkosea mwanamume mpenzi wangu. Nilikuwa nimemuahidi kuwa nitabakia bikira hadi tutakapooana. Lakini juzi nilikutana na mwingine akanichanganya na kunifumua.
Nashindwa nitamwambia nini mpenzi wangu. Nishauri.
Kupitia SMS Kama huna mpango wa kumuacha ni heri umwambie ili ajue ukweli kwani hata ukimficha hatimaye atajua. Bila shaka hatafurahia habari hizo lakini jaribu kumwelezea kilichotokea uone kama ataelewa na kukusamehe.
Hanipi raha VIPI shangazi? Kuna msichana ambaye nampenda lakini amekataa kabisa kunipa raha. Nifanyeje? Masuala ya mahaba ni kuelewana wala hayalazimishwi.
Hampendi mamangu MIMI nina mke na mtoto mmoja. Tatizo ni kuwa mke wangu hampendi mama yangu. Nikimuuliza husema anataka kuishi peke yake. Nifanye nini? WACIKU, Kangema Naelewa shida iliyopo hasa kama huna jamaa anayeweza kuishi na mama yako. Kwa upande mwingine, huyo ni mke wako na huwezi kumuacha kwa sababu hiyo. Kama una jamaaa anayeweza kuishi na mama yako, basi jenga kwako. Kama huna itabidi mke wako aendelee kumtunza hata kama hampendi kwani huyo ni mzazi wako na huwezi kumuacha ateseke.
Sijui kumweleza SHANGAZI kuna msichana ambaye nampenda sana lakini nimeshindwa kabisa kumweleza hisia zangu kwake. Naumia sana moyoni kwa ajili yake. Nishauri.
Kupitia SMS Ni wazi kuwa msichana huyo hawezi kujua unavyohisi kabla hujamwambia. Jikakamue uzungumze naye la sivyo ukiendelea kuchelewa atanyakuliwa na mwengine.
Hatujapata watoto Nimeolewa na mwanamume ambaye alikuwa na mke na watoto wawili lakini wakaachana. Muda unayoyoma na bado hatujapata mtoto. Nina wasiwasi, nishauri.
JANE, Embu Mwaka mmoja si muda mrefu kiasi cha kukutia wasiwasi.


