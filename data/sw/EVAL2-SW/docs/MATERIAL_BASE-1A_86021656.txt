
Kumbe mpenzi wangu miye mwanafunzi ana mke! Nilimnasa
Nina umri wa miaka 22 na ninasoma shule ya upili. Nilishtuka sana nilipomtembelea kijana mpenzi wangu nyumbani kwao na kugundua kuwa ameoa.
Amekuwa akiniambia kuwa atasubiri nimalize masomo kisha anione. Nifanyeje? Kupitia SMS Ni vyema kwamba sasa unajua kuwa kijana huyo ni muongo na hawezi kukuoa kwa sababu tayari ana mke. Jambo la kufanya ni kuvunja uhusiano huo na kuzingatia masomo yako badala ya kuhangaika na masuala ya mapenzi.
MPENZI AMENIACHA ETI SINA PESA ZA KUTOSHA Hujambo shangazi. Nilikuwa nimeoa lakini mke wangu ameniacha kwa sababu sina pesa za kutosha. Nilimuoa akiwa na mtoto na nimekuwa nikimpenda tu kama mwanangu. Nishauri. 
Kupitia SMS Sijawahi kusikia mtu yeyote akisema ametosha pesa. Hata watu wanaoaminika kuwa matajiri wakuu huwa mbioni kila siku wakitafuta pesa. Hatua ya mke wako ya kukuacha kwa sababu huna pesa ni ishara kuwa anathamini pesa kuliko ndoa yenu. Kama huna matumaini ya kupata pesa anazotaka hakuna haja ya kumfuata. 


