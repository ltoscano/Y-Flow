
Kampeni zake zilipelekea kiwanda cha madini ya risasi kufunga shughuli
Na PAULINE ONGAJI

UTETEZI wake wa mazingira umempelekea kufananishwa na mtetezi wa mazingira kutoka Amerika, Erin Brokovich. U Mwanaharakati huyu alipata umaarufu kwa kuchangia pakubwa katika kesi ya uchafuzi wa mazingira dhidi ya kampuni ya Pacific Gas and Electric Company (PG&E) mwaka wa 1993 ambapo kampuni hiyo iliwalipa waathiriwa zaidi ya Sh33 bilioni, kiwango kikubwa cha pesa kuwahi kushuhudiwa katika historia ya mahakama nchini humo. 
Japo Phyllis Omido bado hajafikia kiwango hicho, jitihada zake zilipelekea kiwanda kimoja cha kuyeyusha madini kilichokuwa kikihatarisha afya ya wakazi wa kitongoji duni cha Owino Uhuru, mjini Mombasa kufunga shughuli.
Kutokana na haya alikuwa mojawapo ya watu sita waliotuzwa katika Goldman Awards mwaka jana, tuzo zinazowatambua watetezi wa kimazingira mashinani.
Harakati zake kadhalika zimepelekea viwanda kadha vya aina hii kufungwa kwa kuhatarisha afya ya wakazi na kufanya jina lake kutambulika kimataifa na kumfanya kupata mialiko mbalimbali ya kampeni za kumazingira katika sehemu to ulimwenguni.
“Nimehudhuria kongamano nyingi za kimataifa ikiwa ni pamoja na baraza la Universal Rights Group Consultative Forum for Environmental Human Rights Defenders nchini Switzerland, miaka miwili iliyopita.
Aidha wakati huo huo nilihudhuria kongamano la tatu la mafunzo na utafiti katika chuo kikuu cha Yale nchini Amerika,” asema.
Isitoshe yeye ni mwanzilishi wa shirika la Center of Justice, Governance, and Environmental Action (CJGEA), shirika linalohusika na usalama wa kimazingira hasa katika maeneo yaliyo karibu na viwanda.
Unadhani ni kwa nini watu wanakuita Erin Brokovich wa Afrika Mashariki? Naamini kuwa ni kutokana na maisha yetu ambapo sisi sote ni wanawake wanaowalea watoto wetu bila mume. Kadhalika ni kutokana na sababu kuwa sote tulijitweka mzigo suala kubwa la kimazingira na kufanikiwa.
Ulianza vipi kampeni hizi? Nilikuwa nimeajiriwa kama msimamizi wa uhusiano wa kijamii katika kampuni ya kuyeyusha madini katika eneo la Owino Uhuru, Mombasa na mojawapo ya majukumu yangu yalikuwa kuandaa ripoti ya kimazingira katika jamii hiyo. Hata hivyo miezi mitatu baada ya kuajiriwa mwanangu alianza kuugua na baada ya kupelekwa hospitalini uchunguzi haukubaini kilichomdhuru Lakini baadaye ilitambulikwa kuwa alikuwa na kiwango kikubwa cha madini ya risasi mwilini na huo ukawa mwanzo wa ua kualika mkoko. 
Wengi wanapokumbwa na hali hii, fikra ya kwanza huwa maslahi yao ya kibinafsi.
Haukuwa na hisia hizi hasa ikizingatiwa kuwa jitihada zako zilikuwa dhidi ya muajiri wako?
Mwanzoni nilijaribu kuubadilisha mfumo nikiwa ndani kwa sababu nilikuwa nahitaji kazi hiyo. Hata hivyo kiwango cha mateso kwa wakazi wa Owino Uhuru pamoja na ugonjwa wa mwanangu vilinipa nguvu ya kufanya uamuzi bora. Naamini kuwa yeyote angekuwa katika nafasi yangu angefanya vivyo hivyo.
Umewahi kukumbwa na shida ya kupata ajira hasa ikizingatiwa kuwa ulichukua msimamo dhidi ya muajiri wako na kuangazia suala hili?
Mlikuwa mnawasilisha kesi mahakamani kuhusiana na mamlaka ya kikatiba ya kutoa maji safi na salama kwa raia.
Naam! Niliitwa kwaa mahojiano ya kazi lakini pindi waliponitambua huo ulikuwa msumari wa mwisho hivyo sikufanikiwa . Lakini kwa sasa nafanya kazi na Center For Justice Governance and Environmental Action, shirika nililoanzisha kwa ushirikiano na mwenzangu na linaloangazia masuala ya kimazingira yanayowakumba watu wanaoishi karibu na viwanda.
Kadhalika, shirika hili linahusika na masuala mengine kama vile uongozi, ubadilishaji wa sera na haki za kibinadamu.
Katika harakati hizi zako, umewahi kutishiwa maisha? Bila shaka! Mwezi Aprili mwaka wa 2012 tukiwa katika mandamano, pamoja na wenzangu tulitiwa nguvuni na maafisa wa polisi na kushtakiwa kwa kuendeleza mkutano bila idhini na uchochezi. Mbali na hayo niliwahi kushambuliwa na watu waliojihami, suala lililonipelekea kuhofia usalama wangu na wa mwanangu. Kesi hiyo imefikia wapi? Kushtaki taifa na wanasiasa wenye nguvu hapa nchini ilikuwa kibarua kigumu zaidi ya tulivyodhania. Lakini kwa sasa kikundi chetu cha wataalamu wa kisheria kinafanya kazi kuleta ushindi kwa jamii.
Mbali na Mombasa, je, kuna maeneo mengine ambayo mmepeleka kampeni hii? Naam! Mjini Nakuru tuliwaongoza maafisa katika operesheni ya k athari za sumu ya risas yalikuwa ya kutisha.
Kadhalika afisi yetu utafiti wa kina katika v vyote vya kuyeyusha m nchini ikiwa ni pamoj wanda vitatu vilivyofu mjini Mombasa kutoka na kampeni zetu.


