
Wafanyakazi Muhimbili tunanyanyaswa na utawala
Mhariri, Kumekuwapo na unyanyasaji, vitisho na uonevu unaofanywa katika Hospitali ya Taifa ya Muhimbili, hasa katika kitengo cha famasia.
Tumeiandikia malalamiko mara kadhaa ofisi ya mkurugenzi wa hospitali, lakini hakuna hatua zinazochukuliwa, hivyo tumeamua kutoa dukuduku letu wazi ili wahusika walifahamu.
Tumekuwa tukishangazwa na kauli ya mkurugenzi kuwa wale wanaotunyanyasa wanafanya kazi nzuri. Hali hii imekuwa ikitukatisha tamaa. Kibaya zaidi ni kwamba hao ambao wanatunyanyasa huwa wanaenda kwa mkurugenzi kumueleza mambo ya uongo na yeye anaamini kuwa ni kweli jambo linalotuweka katika mazingira magumu ya kazi. Tumekuwa tukiomba kuwa na tume huru ya kuchunguza tatizo hili, lakini tumekuwa tukipuuzwa.
Ni sisi baadhi ya wafanyakazi Muhimbili 


