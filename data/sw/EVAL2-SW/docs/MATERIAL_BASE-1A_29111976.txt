
Nampenda ninayemzidi na miaka 12
NINA umri wa miaka 38 na nina watoto wawili ingawa sijaolewa. Nimependana na mwanamume wa miaka 26 na anasema yuko tayari kunioa. Ninaamini anaweza kuwa baba mzuri kwa watoto wangu kwani anagharamia mahitaji yetu. Lakini nahofia kukataliwa na jamaa zake. Nishauri.
Kupitia SMS Kulingana na umri wake, mwanamume huyo ni mtu mzima na anaweza kufanya uamuzi wowote kuhusu maisha yake.
Kama amekupenda nawe unampenda sijui ni kwa nini unajali kuhusu jamaa zake kwani mke ni wa mumewe wala si wa jamii. Msaidie katika kutimiza ndoto yake ya kuwa mume wako na baba ya watoto wako.
SITAKI KUOLEWA MKE WA PILI SHIKAMOO shangazi? Nimejuana na mwanamume ambaye ameoa na ananiambia anataka kunioa kwa sababu hampendi mke wake. Nampenda lakini sitaki kuolewa mke wa pili.
Naomba ushauri wako. 
Kupitia SMS Sijui huyo mwanamume anamaanisha nini kudai kuwa hampendi mke wake ilhali bado wanaishi pamoja.
Kama hutaki kuolewa mke wa pili basi hatawahi kuwa wako kwa sababu tayari ana mke.
MUME WANGU AMEMPACHIKA MIMBA BINTI FULANI, LANIUMA HUJAMBO shangazi? Mimi nimeolewa na nina watoto wawili. Nimegundua kuwa mume wangu amempachika mimba msichana fulani na hilo linaniuma sana hata mapenzi kwake sina. Nifanye nini kutuliza moyo wangu?
Kupitia SMS Tunaambiwa kuwa ndoa ni kuvumuliana na kusameheana. Inawezekana kwamba hiyo si tabia yake bali aliteteleza tu. Jaribu kuzungumza naye uone kama anajuta na kuomba msamaha. Ikiwa hivyo msamehe lakini pia akuhakikishie kuwa hatarudia. NILITOA MIMBA JE NITAIPATA? SHIKAMOO shangazi? Nina umri wa miaka 21 na niliharibu mimba mwaka uliopita baada ya mwenye mimba hiyo kuniacha. Sina mtoto na nahofia kuwa sitapata. Nishauri.
Kupitia SMS Si jambo la busara kuharibu mimba kwani kitendo hicho kinaweza kuathiri vibaya afya yako ya uzazi. Hata hivyo kama bado unapata siku zako hiyo ni ishara kuwa unaweza kupata mimba tena. Kama hupati basi hapo kuna shida, muone mtaalamu wa uzazi.


