
Kuzama mpunga, kuchomoka mpunga
Uswazi bwana! Ndo maana watu wakipata chapaa wanajiongeza mitaa ya makochini. Huku mambo yako yakiwa mswano kiduchu tu, watu wataaanza kuchonga. Oooh jamaa analala kwa sangoma, wengine oooh kapalasa mali za watu.
Wengine watasema we ikia madogo wanadiskasi mabuku na masaiti ya maana tu. Lakini uswazi deili watoto wanaokota vyupa na makopo ka machizi.
Madingi wa makojipu la chobingo unafyonza mali ya umma. Basi ilimradi tu wakupunguzie statasi zako ili ufanane nao au usiwe na ujiko.
Uswazi kila raia anataka kuwa juu bila kushindana. Kuna dizaini za Umwenye. Unaunyaka Umwenye? Yaani akiwa mbele we baki nyuma.
Janki kama kazaliwa kitaani kwako kitambo basi ndo odinari.
Yaani anabembea tu kitaa. Habukui wala hapigi jobu. Nyie pigeni deiwaka toka deibii hadi naiti kali, mkiwini na yeye anataka pasu!
Afu ukimchomolea ujue anakupa zipi? Zile za “poa tutacheki ka deibii utapiga miayo wewe!”
Du! Hii sasa ishu gani kama sio wizadi?
Mitaa ya wenzetu ishu hizi hamna. Utaschini wanapiga stori za biznesi na mafursa kibao ya duniani, lakini wengi huku uswazi ni mitungi na mademu.
Mabimkubwa wa juu kwenye magesi na mafriza wanachonga ishu za biznesi za kuku, mayai na mbogamboga.
Tena wengine wenye mikwanja wanalima. Sio kutifua... kulima siriaz. Huyu ana matrekta Mahenge, yule ana maploti ya kihepe Iringa kwa Wabena huko.
Sasa njoo uswazi: everitaim valangati. Bimkubwa kiroho safi anatoa mpunga kumkodi mpiga singeli aende kumkandia jirani mwenye bifu naye. Yani badala ya kuingiza faida ye anachekelea kupata losi.
Mi samtaimu naskuti hadi nadata. Kwanza makapuku hawa washamkopa faza hausi kodi mwezi wa tatu huu.
Halafu sasa, mama anamwaga pochi kulipia anasa; mdingi na kampani yake wanakula mtungi mpaka kuchele. Deili hiyo.
Sasa ishu zinapobana ndo utaona urembo.
Solusheni kwenda kwa sangoma. Kitaani kuna masangoma wa kuchovya kibwena tu. Ukiwakaunti unaweza kukuta kila raia anapewa sevisi na sangoma watatu! Sasa si uchizi huu?
Basi sangoma anapiga swaga zake, afu anamwangushia jumba bovu jirani.
Anampa kastama nazi aivunje mlangoni kwa mtuhumiwa. Lakini kama zali jirani anashtukia picha.
Deibii jirani naye anatimba kwa sangoma. Sasa hapo napo ujue masangoma wote kijiwe chao kimoja. Yaani kila kitaa kina steringi wake.
Wanamtia ndimu eti ile nazi ilikuwa kontena la vairasi wa familia yake.
Kwa hiyo huyu anamwona jirani wizadi, jirani nae anamwona huyu ndo wizadi. Solusheni yake kila mtu anamwaga mpunga kwa sangoma kama posti vile eti ammalize mwenzie. Chezea wahuni wewe?


