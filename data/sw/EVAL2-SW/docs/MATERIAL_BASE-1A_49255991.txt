
Wananchi washirikiane na polisi kuzima ugaidi na ajali barabarani
HALI inayopasa kupewa kipau mbele ni usalama wa wananchi baada ya kundi la kigaidi kupasha silaha zao moto na kujiandaa kuwashambulia wananchi.
Kaunti za Lamu na Tana River ni kioo ambacho chafaa kuwa kikitumika.
Ni hatari kuwa maadui hawa wamejizatiti kuhakikisha wananchi hawana amani na kwamba wanaishi kwa hofu.
Tunapopambana na vita dhidi ya ugaidi pia ni vema madereva watambue wananchi wapasa kulindwa kwa kuhakikisha wanaendesha magari yao kwa makini ndipo maisha ya wananchi yawe salama.
Wakati huu kinachohitajika ni wananchi wawe macho na kushirikiana na vitengo vyote vya usalama ndipo ugaidi na uzembe wa kufuata sheria za barabara upigwe teke kabisa ndipo barabara zetu ziwe sio kichinjio cha wananchi.
Ni rahisi sana kwa wakenya wa kawaida kubaini kila nia ya aliye karibu na wao.
Maeneo ambamo kuna mikusanyiko ya watu wa aina mbali mbali haswa ulinzi maalum. Pia maabadani wanalo jukumu kuona kuwa wanazingatia kila hatua kulinda waumini.
JOHN KIRAGU, Chuka. Sekta ya elimu iimarishwe TUNAPOENDELEA kuukaribisha mwaka huu wa 2016 kuna mambo kadhaa ambayo nikiwa mkenya mpenda amani na mzalendo ningetaka yashughulikiwe.
Jambo la kwanza ni kwenye sekta ya elimu. Ili kufikikia ruwaza ya 2030 lazima na sharti kuwekeza katika elimu.
Jambo la mzozo unaoendelea kati ya tume ya kuwaajiri walimu TSC na muungano wa walimu kenya KNUT sharti uishe.
Na kuisha kwake ni kila pande kunyenyekea huku maagizo ya korti yakiheshimiwa. Nataraji kuwa hakutakuwa na mgomo.
MBURU SAMWEL, Nakuru. Ukuta kuzuia Shabaab u wapi?
JE ujenzi wa ukuta wa kuwazuia magaidi wa Al Shabaab ambao wamekuwa kero kwa wananchi wa Kenya umefikia wapi sasa?
Ujenzi huo ulikuwa utekelezwe na huduma ya vijana kwa taifa (NYS) lakini kile kilichokumba shirika hili ni ufisadi uliosababisha kila mmoja nchini kushangaa.
Maswali ambayo wananchi wengi walijiuliza je fedha zilizotengewa NYS zilikuwa zimepelekwa pale na Serikali kuwatajirisha watu wachache ama zilikuwa zimenuiwa kuwafaidi wananchi.
Ikiwa ni ukweli zaidi ya Sh791 milioni ziliibwa kutoka kwa NYS wakati Wizara ya Ug atuzi ilipokuwa inasimamiwa na Bi Anne Waiguru kweli pesa za kujenga ukuta kuitenganisha Kenya na Somalia je ujenzi huo utaendelea? MWITHI NDUTO Kitui. Tugange mapya ya 2016 MSIMU wa sherehe na mbwembwe za krismasi na mwaka mpya ambapo watu walivinjari ziko nyuma yetu sasa na tunatazama mwaka mpya ulio na changamoto tele.
Najua watu wengi waliasi wakati msimu huo na baadhi yao kuchukua mkondo mpya wa maisha.
Kwa wakristo kote duniani, wakati huu hasa tarehe 25 ndio siku aliyokisiwa mwokozi Yesu Kristo alizaliwa. MUENDO YAKOVO Narok. Yepi ya kusherehekea? NCHI hii iliadhimisha miaka 51 baada ya Kenya kujipatia uhuru na hatimaye kuwa Jamhuri. Maswali mengi yanapasa kupitia katika bongo za wananchi.
Mengi yametendeka tangu mbeberu kuondoka na wanaacha maswali mengi iwapo hakika nchi yetu ilijipatia uhuru.
Katika riwaya yake ya kidagaa kimemwozea Profesa Ken Walibora anaonyesha jinsi wakati wa istiimari wazungu walitawala waafrika ambapo mwafrika hakuruhusiwa kumiliki chochote kilichoonekana kuleta tija.
Baada ya mbeberu kuondoka waliacha vivuli vyao nyuma.
MWANAMAONI WETU Tuhifadhi mazingira UHIFADHI wa mazingira ni swala muhimu ambalo Wakenya wote lazima watilie maanani ili tusimezwe kutokana na ujinga wetu na kutowajubuka.
Mikutano mingi ya kuweka mbinu za kuhifadhi mazingira inekuwa ikiandaliwa katika mataifa ya ngâ€™ambo kwa muda mrefu lakini matokeo yake huwa hayaonekani kuleta matunda kwa njia yoyote.
Kutokana na hayo, jambo la msingi na lenye umuhimu mkubwa ni kwetu sisi kusimama kidete na kuhifadhi mazingira kwa njia zote.
Ni jukumu letu kuanzia kwetu nyumbani kupanda miti kwa wingi, kuepuka machafuzi ya mazingira kupitia kwa moshi na hata kemikali kwenye mito.
DENNIS SINYO Bungoma


