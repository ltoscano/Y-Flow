
Ustawi wa maeneo kutumia
Na ISSAC ONGIRI
SERIKALI imetenga Sh 226.7 bilioni kufadhili serikali za kaunti na nyingine 33.4 bilioni za ustawi wa maeneo.
Tayari tume ya ugavi wa rasilmali (CRA) imechapisha mpango wa ugavi huo wa rasilimali kwa kaunti zote 47 katika bajeti inayopendekezwa.
Baadhi ya kaunti zimelalama kwamba ingawa kuna nyongeza ya fedha, kaunti zao zinaonekama kupunguziwa mgao kwenye bajeti ijayo.
Rasilmali iliyosambazwa mashinani mbali na pesa za kaunti ni Sh28 bilioni za Hazina ya Ustawi wa Maeneo Bunge (CDF), Sh2.03 bilioni za ustawi wa jamii na Sh3.4 za Hazina na Usawazishaji.
Serikali pia inapendekeza kutenga Sh7.2 bilioni kwa ajili ya kuwatunza mayatima na watoto wasiokuwa na malezi kote nchini. 
Sh4.9 bilioni pia zimetengwa na kupendekezwa kuwa zitumiwe kufadhili mpango ulioanzishwa na rais Uhuru Kenyatta mwanzoni mwa mwaka huu.
Na kwenye mpango wa kuwawezesha vijana na wanawake, Sh 8.1 bilioni zimetengwa kufadhili ustawi wa kifedha kwa vijana. Pesa hizo zitatumika kuipa nguvu taasisi ya mafunzo ya Vijana kwa Taifa (NYS).


