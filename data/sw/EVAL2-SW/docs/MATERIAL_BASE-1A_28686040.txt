
Waacheni watoto wasome wasichunge mifugo

Imeandikwa na Kareny Masasy, Shinyanga

Imechapishwa: 24 Septemba 2016

MKUU wa Wilaya ya Kishapu, mkoani Shinyanga, Nyabaganga Talaba, ameitaka jamii ya Kitaturu iliyopo katika kijiji cha Magalata, kata ya Mwamalasa wilayani humo, kuachana na mila na desturi ya kutowapeleka watoto wao shule kwa kukaa kuchunga mifugo.

Talaba alisema hayo wakati akikabidhiwa ngâ€™ombe 25 wenye thamani ya Sh milioni 3.7 zilizochangwa na wananchi wa kijiji hicho kwa lengo la kumuunga mkono Rais John Magufuli kwa ajili ya kununua madawati ili wanafunzi waondokane na changamoto ya kukaa chini.
Akipokea msaada huo, Talaba alisema, kabila hilo limekuwa la kwanza kuchangia maendeleo ya watoto kwa kukubali kuchangia mifugo kwa ajili ya madawati katika kutimiza azma ya ya Rais Magufuli lakini cha ajabu wenyewe wamekuwa hawapeleki watoto wao shule kutokana na mila na desturi.


