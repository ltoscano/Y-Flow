
Ole wao waliodhani Neyo ni `kaka poa'
ENGI walimshutumu na kumsuta yule staa wa RnB, Neyo kwa kumwita `kaka poa' ukipenda shoga, ila sasa jamaa kajibu mapigo kwa kutangaza W hadharani kuwa anajiandaa kumwoa mchumba wake ambaye tayari ni mjamzito.
Neyo ashaamua kumbeba mzimamzima mchumba wake wa siku nyingi tu, Crystal Renay ambaye amesimama naye muda wote huo ambao amekuwa akipitia shutuma hizo kwamba ni shoga.
Crystal ni toto shoo wa uhakika, bonge la demu wa kutamanika ambaye kwa hakika siku ya siku atatosha kuwakosoa wote walioishi kumkejeli.
Licha ya kutangaza kwamba wana mipango hiyo ya kuhalalisha uhusiano mbele ya umati wa watu hivi karibuni, bado hawajatangaza hadharani ni lini wanakusudia kufanya hivyo.
Tayari wameanza kutoa kadi za mwaliko kwa watu wao wa karibu na taarifa hizi zilifichuka baada ya mwalikwa mmoja kuanika kadi kwenye mtandao wa kijamii inayoonyesha kuwa watafunga ndoa mwezi ujao Februari 20.
NEYO


