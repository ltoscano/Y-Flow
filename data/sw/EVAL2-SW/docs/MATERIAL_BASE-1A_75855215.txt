
TUTAMSAIDIA KIKWETE KUING’OA CCM-CHADEMA

July 31, 2016
Chama cha Demokrasia na Maendeleo (CHADEMA) , kimeahidi kumsaidia Rais Jakaya Kikwete kukiondoa Chama Cha Mapinduzi (CCM) madarakani kutokana na kukiri kuwa viongozi na baadhi ya makada wa chama hicho kukithiri kwa rushwa. Kauli hiyo ilitolewa kwenye mkutano wa hadhara uliofanyika Ikwiriri, mkoani Pwani na Mjumbe wa Halmashauri Kuu ambaye ni Makamu Mwenyekiti Kanda ya Pwani, Mabere Marando. “Kwa kuwa Rais Kikwete amekiri kuwa rushwa inaweza kuiondoa CCM madarakani, hivyo CHADEMA itamsaidia kuondoa chama hicho madarakani,” alisema na kuongeza; “Viongozi wa CHADEMA na wabunge ndiyo wanaoongoza kufichua ufisadui ndani ya Serikali ya CCM, tutaendelea kupigania haki za Wa tanzania na rushwa na endapo atakuja mwekezaji kuwekeza lazima aingia ubia na wananchi. Hata hivyo, alisema si kila Mzungu mwekezaji ana fedha, bali wanakopa katika mabenki yetu na serikali za nchi zao zinawadhamini. “Nashangaa kuona Rais Kikwete anasema hakuna Mtanzania anaweza kuwekeza kwenye gesi , ambapo shimo moja linagharimu dola milioni 100, eti wanasema Wa tanzania hawana uwezo?” alisema. Pia alisema kama mapendekezo waliyopeleka wakati walipokutana na Rais yakipitishwa bungeni Tanzania itapata Katiba bora ambayo haitapingwa na wananchi. Hata hivyo, alisema vita italetwa na CCM kwani kuna watu hawana kazi nyingine ya kufanya ispokuwa siasa tu, ndio maana wanang’ang’ania kubaki madarakani. Alisema siasa si ajira bali ni huduma hivyo CHADEMA wataleta mabadiliko kwa amani bila kumwaga damu kwa sababu CCM wanapinga ndio maana vurugu zinatokea. “Kama wasira akifukuzwa kazi leo hii haka kazi nyingine ya kufanya kutokana na kukosa fani nyingine , lakimi mimi Mabere marando nikifukuzwa Chadema leo nitaendelea na kazi yangu ya Uwakili,”alisema Marando. Aliwataka wanachama wa CHADEMA kujiandaa kikamilifu kugombea nafasi mbalimbali za uongozi ngazi zote watakapoingia kwenye uchaguzi wa viongozi. Hata hivyo alisema CHADEMA haitapokea watu wanaofukuzwa kwenye vyama vyao dakika za mwisho kama ilivyokuwa kwa Mbunge wa Maswa, John Shibuda. Naye Mkurugezi wa Sera na Utafiti wa CHADEMA, Waitara Mwikabe, alisema anamshangaa Bulembo kupewa uongozi wa juu Kwenye Jumuiya ya Wazazi ya CCM wakati hana sifa za kuwa kiongozi. Pia alisema Bulembo ameingia madarakani kwa njia zisizo halali kutokana na kugombea udiwani na kushindwa, ambapo pia alienda mahakamani kupinga matokeo ambapo pia alishindwa, hivyo hana sifa ya kuwa kiongozi. Hata hivyo alisema CCM wanatakiwa kujibu maswali ya wananchi kwa nini mpaka leo hii miaka 50 ya uhuru bado wananchi ni maskin


