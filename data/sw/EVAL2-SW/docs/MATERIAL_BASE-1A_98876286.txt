
Kenya yasifiwa kwa vita dhidi ya uwindaji haramu
Na JAMES KARIUKI
KENYA imetambuliwa duniani kwa vita dhidi ya uwindaji haramu wa ndovu kufuatia mbinu zake ambapo sheria kali zimewekwa baada ya pembe nyingi kukamatwa katika bandari ya Mombasa.
Katika ripoti iliyotolewa na Chama cha Mkataba wa Uuzaji wa Wanyama Wanaohofiwa kutokomea kabisa (CITES), Kenya iliongoza nchi za Uganda na Tanzania katika kunasa pembe haramu ambazo zilikuwa zinaelekea bara Hindi.
Ripoti hiyo ilitaja tukio hili kama mafanikio makubwa ambayo imefanikisha vita vya uwindaji haramu ambapo asili mia 80 ya pembe zote zilizonaswa zilifanyika Kenya, Tanzania na Uganda na hivyo kunyima wanabishara wa pembe haramu hela za kukodesha wawindaji haramu na kuwapa bunduki.
Mwaka jana, ikasema CITES, pembe zilizo na uzani wa tani 41.7 milioni, zilinaswa na hii inaonyesha mafanikio makubwa ikilinganishwa na 2009 ambapo tani 29.1 milioni ilikamatwa ikiwa inaelekea sokoni.
Kinara wa vita dhidi ya biashara ya pembe za ndovu wa CITES, Bw Ben Janse van Rensburg, alitaja mafanikio hayo kuwa mema kwani sasa Afrika imechukua hatamu za vita dhidi ya uwindaji kutoka mikononi mwa Bara Asia ambayo hasa ni soko la pembe za ndovu zinzotumika katika uundaji sanamu za kuabudiwa na bidhaa zingine. 


