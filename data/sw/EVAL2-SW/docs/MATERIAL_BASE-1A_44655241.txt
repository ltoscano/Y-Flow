
Kichuguu cha Lupita balaa Met Gala 2016
Mwigizaji Lupita Nyong’o amejiwekea historia baada ya kuibuka na nywele ndefu mfano wa kichuguu na kumfanya kuwa kivutio katika usiku wa Met Gala mwaka huu.
Akiwa amevalia gauni la kijani lililobuniwa na mbunifu mahiri, Calvin Klein na viatu vya Jimmy CHoo, Nyong’o alivuta macho ya watu kutokana na ukweli kwamba mtindo huo wa aina yake wa nywele haukutarajiwa kutoka kwake.
“Angetokea hivi Lady Gaga tusingeshangaa, ni kawaida yake kuvalia nguo za ajabu au mitindo ya nywele ya hivi, hata hivyo, amependeza na pia amedhihirisha kuwa anaweza kujaribu kufanya vitu tofauti,” 
aliandika shabiki mmoja katika mtandao wa Twitter.
Mwingine alimsifu kuwa akimwita The Green Goddes na kwamba mwonekano wake usiku huo uliendana na kauli mbiu ya mwaka huu “Manus x Machina: Fashion In An Age Of Technology”.


