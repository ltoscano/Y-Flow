
Hospitali ya Mnazi Mmoja kuwa ya Rufaa

Imeandikwa na Basil

Imechapishwa: 21 Septemba 2016

SPIKA wa Baraza la Wawakilishi, Zubeir Ali Maulid amewaambia wajumbe wa Baraza la Wawakilishi kwamba miswada mitatu iliyopitishwa na wajumbe wa Baraza la Wawakilishi katika kikao cha bajeti Juni mwaka huu, tayari imetiwa saini na Rais wa Zanzibar, Dk Ali Mohamed Shein kuwa sheria kamili. 

Maulid aliitaja miswada iliyotiwa saini ni pamoja na ule wa kupitisha bajeti ya serikali kwa mwaka wa fedha 2016/2017 ambao umetoa nafasi kuanza kwa matumizi ya fedha kwa mwaka kwa wizara mbalimbali za SMZ.
Kutiwa saini mwa muswada huo maana yake umeanza uhaulishwaji wa fedha za bajeti za serikali kwa mwaka wa fedha 2016/2017.
Miswada mengine iliyotiwa saini ni wa kuanzishwa kwa Hospitali ya Mnazi Mmoja kuwa na hadhi ya rufaa kwa mujibu wa sheria za nchi za jumuiya ya Afrika ya Mashariki.
Aidha Dk Shein ametia saini muswada wa kutoza kodi pamoja na sheria ndogo kwa ajili ya wizara ya fedha na uchumi ambazo zitatoa nafasi kwa taasisi za kodi kufanya kazi zake za ukusanyaji wa kodi na mapato.


