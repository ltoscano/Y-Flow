
Palestina yaingia ICC
UMOJA WA MATAIFA, Amerika UPALESTINA Jumatano ilijiunga rasmi na Mahakama ya Kimataifa ya Kupambana na Uhalifu (ICC) katika hatua ambayo itaiwezesha kuwasilisha malalamishi dhidi ya Israeli kuhusu mauaji ya kivita.
Uamuzi wa Upalestina kujiunga na ICC ulizua upinzani mkubwa kutoka kwa Amerika ambayo ilidai kuwa haifai kuruhusiwa kujiunga kwa kuwa ‘si taifa linalojitegemea’.
Katibu Mkuu wa Umoja wa Mataifa (UN) Ban Ki-moon alikubali ombi la Upalestina la kutaka kujiunga na ICC huku akisema kuwa mahakama hiyo sasa itaweza kuchunguza uhalifu wa kivita uliotekelezwa nchini humo kuanzia Aprili 1. 
Sidiki Kaba, rais wabaraza la mataifa wanachama wa ICC, alikaribisha nchi ya Upalestina ambayo sasa ni ya 123 kutia saini Mkataba wa Roma.


