
NBS: Mfumuko wa bei umeshuka

October 11, 2016

OFISI ya Taifa ya Takwimu (NBS) wamesema kuwa, mfumuko wa bei wa taifa kwa Mwezi Septemba, mwaka huu, umepungua kutoka asilimia 4.9 na kufikia asilimia 4.5 kama ilivyokuwa Mwezi Agosti, mwaka huu.
Akizungumza na waandishi wa habari Dar es Salaam jana Mkurungezi wa sensa ya watu na Takwimu jamii, Ephraim Kwesigabo, alisema kupungua kwa mfumuko huo kumetokana na kupungua kwa kasi ya bei za baadhi ya bidhaa za vyakula na zisizo za vyakula. 
Alisema kuwa kasi ya upandaji bei za bidhaa na huduma kwa mwaka ulioishia mwezi Septemba mwa ka huu umepungua ikiliganishwa na kasi ya upandaji ilivyokuwa kwa mwaka ulioishia mwezi Agosti 2016.
Kwesigabo alisema baadhi ya bidhaa za vyakula zilizoonesha kupungua ni pamoja na dagaa kwa asilimia 11.6, viazi vitamu asilimia 3.2, kwa upande bidhaa zisizo za vyakula ni gesi asilimia 10.4, dizeli asilimia 2.9 pamoja na petroli asilimia 2.8.
Alisema kwa upande wa bidhaa zisizo za vyakula zilizochagia kupungua kwa mfumuko wa bei ni pamoja na dizeli kwa asilimia 2.9, petroli asilimia 2.8 pamoja na mafuta ya taa asilimia 2.9. Aliongeza kuwa fahirisi za bei zimeongezeka na kufikia asilimia 103.05 kwa mwezi Septemba kutoka asilimia 98.64 kwa mwezi Septemba 2015.
Pia, alisema mfumuko wa bei wa bidhaa za vyakula na vinywaji baridi kwa mwezi Septemba 2016 umepungua hadi kufikia asilimia 6.0 kutoka asilimia 7.0 kwa mwezi Agosti.
Alisema bidhaa zisizo za vyakula zilizochangia kupungua kwa mfumuko wa bei ni pamoja na dizeli kwa asilimia 2.9, petroli asilimia 2.8 pamoja na mafuta ya taa asilimia 2.9.
Aliongeza kuwa uwezo wa shilingi 100 ya Tanzania katika kununua bidhaa na huduma umefikia shilingi 97 na senti 04 kwa mwezi Septemba kutoka mwezi Desemba 2015 ikilinganishwa na shilingi 96 na senti 83 kwa mwezi Agosti mwaka huu.
Vilevile alisema hali ya mfumuko wa bei kwa baadhi ya nchi za Afrika Mashariki umeongezeka kidogo kwa nchi ya Kenya hadi asilimia 6.34 kutoka asilimia 6.26 kwa mwezi Agosti, mwaka huu.
Kwa upande wa nchi ya Uganda alisema mfumuko wa bei kwa mwezi Septemba umepungua kutoka asilimia 4.8 kwa mwezi Agosti mwaka huu hadi asilimia 4.2. 

SHARE


