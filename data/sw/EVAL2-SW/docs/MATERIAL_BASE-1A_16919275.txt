
Bavicha, UVCCM watoa neno
Daniel Makaka, Mwananchi mwananchipepars@mwananchi.co.tz
Sengerema. Umoja wa Vijana wa Chama cha Mapinduzi (UVCCM) kwa kushirikiana na Baraza la Vijana la Chadema (Bavicha)
wilayani hapa, wamewataka vijana kutekeleza agizo la Rais John Magufuli la kufanya usafi. 
Akizungumza wakati waliposhiriki kwa pamoja kufanya usafi juzi, Mwenyekiti wa UVCCM wilayani hapa, Magdalena Luciana alisema kila kijana akitekeleza wajibu na kuweka mazingira safi, itasaidia kuepuka magonjwa ya mlipuko.
Kwa upande wao, wanachama wa Bawacha, Richard Lugwisha na Amina Shabani walisema vijana wameonyesha umoja wao wa kushirikiana katika jambo hilo, hivyo ni vyema kuigwa na kuwa mfano bora katika jamii. “Kufanya usafi kila mwezi itakuwa endelevu, hivyo wanachi na vijana wengine hawana budi kushirikiana,” alisema Shabani.


