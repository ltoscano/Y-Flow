
JE, UNAWEZA KUDHIBITI HUZUNI ISIATHIRI MAISHA YAKO?
Je katika maisha yako huwa unasumbuliwa na huzuni au J inasababishwa na mambo au matukio gani? Je huwa inapanda sana juu kiasi cha hata kukufanya usifanye shughuli zako kama kawaida na kufurahia maisha yako?
Huzuni ni moja kati ya mambo ambayo huwaathiri baadhi ya watu katika maisha yao. Kuna watu ambao huweza kupatwa na huzuni kubwa hadi wakashindwa kuidhibiti na pengine hata kutenda vitendo ambavyo kuathiri maisha yao au hata kuwapotezea uhai. Kuna msichana mmoja ambaye huzuni yake ilimfanya akawa kipofu. Aishuhudia kwa macho yake ajali ya gari iliyosababisha kifo cha mchumba wake aliyempenda sana. Basi lilipopinduka lilimlalia mpenzi wake kuanzia kiunoni hadi miguuuni. Hapakuwa na njia yoyote ambayo ingeweza kutumika kuinua basi hilo haraka ili kumuokoa.
Hivyo yule kijana alilia huku akimnyooshea mikono mchumba wake akimuomba amuokoe.
Alilia huku wakitazamana na mchumba wake hadi alipotokwa na uhai. Picha hii ya kusikitisha ilibakia katika akili ya msichana huyu akalia kwa huzuni huku machozi yakimbubujika kwa karibu juma zima. Alisema kila akifumbua macho alikuwa anaona picha ya kusikitisha ya mchumba wake akifa mbele yake. Alisikitika sana kwa muda mrefu hata siku moja ghafla tu akagundua macho yake hayaoni tena na amebadilika na kuwa kipofu.
Lakini huzuni ni nini?
Kwa hakika huz isiyo ya furaha ambayo mtu huweza kuipata kutokana na sababu mbalimbali kama vile kufiwa na ndugu, rafiki au jamaa, kuachwa na mpenzi, mume au mke; kufukuzwa kazi, kudharauliwa au kutengwa na jamii, kushindwa kupata mafanikio ambayo mtu anahitaji ili kuendelea kimaisha na mambo ya kusikitisha ya aina mbalimbali. Kwa kawaida huzuni hutofautiana ukubwa wake kutokana na jambo lililoisababisha au hisia ya mtu amabye jambo hilo limemfika.
Huzuni ina athari gani Katika maisha ya kila siku kuna mambo mbalimbali yanayotuhuzunisha. Zilizo nyingi huwa za muda mfupi na pengine humpata mtu na kuondoka hata bila anayehusika kuzitambua. Lakini huzuni za aina zote huwa na madhara kwa binadamu. Baadhi ya madhara ni haya yafuatayo:
Kumfanya mtu asikitike na kukata tama, kukosa furaha, kushindwa kuwafurahia watu na hata kukosa ari ya kufanya shughuli zinazofurahisha.
Mtu mwenye huzuni kubadilika akawa mzito katika kufikiri au kufanya uamuzi sahihi. Vilevile kuweza kuwa mzito katika kuzungumza.
Kuathirika uwezo wa utendaji: Mtu anaposhikwa na huzuni uwezo wake wa kutenda mambo mbalimbali hupungua sana. Pia, mtu hushindwa kuwa na umakini katika kufanya kazi au shughuli mbalimbali.
Mtu anapopatwa na huzuni huweza kujihisi kuwa yeye ni duni na mkiwa na hujiona kama hana mwelekeo wowote; hujilaumu na iani. Mtu mwenye huzuni kubadilika akawa mzito katika kufikiri au kufanya uamuzi sahihi.
" Athari za kimwili: Kukosa hamu ya kula, kujamiiana na hata kushiriki kwa furaha katika shughuli za burudani na starehe mbalimbali.
Tunawezaje kudhibiti huzuni? Nakumbuka nilipokuwa ningali kijana nikiwa katika umri wa shauku kila mara nilipata huzuni kwa sababu nilikuwa na mambo mengi niliyokuwa nategemea nitafanikiwa kuyapata kama vile kazi nzuri, mshahara mkubwa, nyumba kubwa, mke mzuri, gari la kifahari na mengine mengi.
wakati wote nilikuwa nahuzunika. Lakini kila nilipohuzunika nakumbuka babu yangu alizoea kuniasa kwa kusema "Mjukuu wangu huzuni ni mbaya inaweza kukuletea maafa. Jitahidi kuishinda wala usiiruhusu ikate moyo wako kama wembe" Kila nilipomuuliza nifanyeje aliishia kuniambia nijikaze kama mwanaume.
Tangu wakati huo miaka mingi imepita na nimesoma maarifa yaliyoandikwa na wataalamu waliobobea katika fani hii. Nimegundua kuwa kuna mambo kadhaa ambayo mtu akiyafanya yatamsaidia.
Baadhi ya mambo hayo ni haya; Njia rahisi kuliko zote ya kuondoa huzuni ni kuamua kufanya jambo lolote ambalo unalifurahia. Jambo hilo kwa kawaida litazishughulisha fikira zako na kuzifanya zihame kutoka kwenye mawazo ya huzuni.
Shughuli hizo zinaweza kuwa ni kutembelea ndugu, marafiki au jamaa, kucheza michezo, kutazama televisheni au video, kusoma vitabu na hata kufanya ziara za kutembelea sehemu za kuvutia kama vile mbuga za wanyama; sehemu zenye kumbukumbu za kihistoria na shughuli nyingine nyingi ambazo mwenye huzuni anahisi zitamburudisha, kumstarehesha na kumliwaza.
Jambo muhimu zaidi ni kuchagua shughuli zitakazokuliza kweli na wala siyo pombe au vilevi vingine ambavyo huidanganya akili ikasahau huzuni kwa muda na inapotoka kichwani mtu hugundua huzuni yake bado iko palepale.
Kisaikolojia imethibitishwa kuwa huzuni huwa tunaijenga sisi wenyewe katika akili zetu na wala huwa haitoki moja kwa moja kwenye tukio. Ndiyo maana hata kwenye msiba wa mzazi watoto wake hutofautiana kwa kiwango cha huzuni. Ingawa wanaume huweza kuhimili huzuni kuliko wanawake, bado hata watoto wa kike peke yao hutofautiana. Kuna wale ambao huzuni hiyo kwao huwa kubwa mno kuliko wengine. 
Kutokana na tofauti hizi ni dhahiri kuwa huzuni inahusiana na hisia zetu. Hivyo, njia nyingine ya kudhibiti huzuni ni kuzungumza na nafsi zetu na kuzihoji kuhusu mazingira yaliyotufanya tusikie huzuni. Kwa kufanya hivyo pengine mtu huweza kufikia uamuzi kuwa pengine hata kuendelea kuhuzunika hakutamsaidia kwa vyovyote. Kwa mfano kwenye misiba huwa tunawasikia watu wakiwaasa wenzao kwa maneno kama vile "Wewe ni mtu mzima, ukishindwa kudhibiti huzuni yako ukashindwa kuvumilia utawafanya wale wote wanaokutegemea wewe wawe katika hali mbaya zaidi" Kwa usemi huu nidhahiri kuwa kwa kuzungumza na nafsi zetu tunaweza kuzielekeza akili zetu zikadhibiti huzuni.
Kupata ushauri Kuna watu katika maisha ambao wanapokuwa na tatizo lolote linaloweza kuwafanya wajisikie wenye huzuni au upweke hufarijika wanapomuona mtu fulani. Anaweza kuwa rafiki, ndugu au jamaa tu anayemthamini. Hii ni njia nyingine ya kudhibiti huzuni. Katika njia hii mwenye huzuni huchangia hisia zake na mtu anayemwamini ambaye huweza kumpa ushauri chanya.
Ni vyema kuepusha kupata ushauri kwa watu wenye kumuhurumia sana mwenye huzuni kwa sababu badala ya kumuimarisha kisaikolojia wataonyesha wanamuonea huruma sana na pengine kumshauri katika namna itakayoweza kuwa na huzuni zaidi. Watu wanaofaa kwa ushauri mzuri wanaweza kuwa ndugu au rafiki mwenye busara, wazee au viongozi wa dini.
Kuna watu ambao huzuni kwao huwa kubwa hadi ikawafanya wakawa wagonjwa. Inafahamika kuwa huzuni ya kawaida kuweza kuchukua wiki chache.
Lakini kuna wale ambao kuweza kuelemewa na huzuni hadi ikafikia miezi kadhaa. Katika mazingira kama hayo huwa hapana budi kupata ushauri wa daktari kama inabidi kutumia dawa kwa sababu zipo aina za dawa kadhaa.


