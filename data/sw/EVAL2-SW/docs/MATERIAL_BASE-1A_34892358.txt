
Wanafunzi 78 wapoteza maisha kwa ajali
Hadija Jumanne, Mwananchi hjumanne@mwananchi.co.tz
Dar es Salam. Wanafunzi 78 wamepoteza maisha na wengine 181 kujeruhiwa katika ajali za barabarani zilizotokea nchini mwaka jana.
Mnadhimu wa Kikosi cha Usalama barabarani kutoka Makao Makuu, Fortunatus Muslim alitoa takwimu hizo jana wakati wa kutoa zawadi kwa washindi wa shindano la uchoraji alama za usalama barabani. Muslim alisema kati ya wanafunzi hao waliofariki, wavulana walikuwa 40 na wasichana 38.
Alisema kwa majeruhi, wavulana walikuwa 81 na wasichana 81. Mashindano hayo yaliyoandaliwa na Kampuni ya Puma Energy yalilenga kutoa elimu kwa wanafunzi wa shule za msingi juu ya utumiaji wa alama za barabarani.
Walioshinda shindano hilo ni Shaibu Abdalah kutoka Shule ya Msingi Gongo la Mboto, Abdallah Hussein Oysterybay na Christian Mathias wa Gongo la mboto. 


