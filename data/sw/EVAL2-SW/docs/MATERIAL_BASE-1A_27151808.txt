
Ninakasirika ovyo, nifanye nini kupunguza jazba?
ANTi BETTIE
Naitwa Furaha, tatizo langu ni kukosa uvumilivu kinapotokea kitu hata kama kidogo kwangu kinakuwa kikubwa, yaani nakuwa na hasira za haraka.
Nifanyeje? Furaha Sikonge Pole Furaha kwa kuwa na hasira, jiepushe na makelele ambayo unaamini yatapelekea kuingia kwenye migogoro ambayo itakupandisha hasira. Vile vile hakikisha unapoona dalili za kuchukia ondoka eneo hilo hata kama ni mumeo kaa mbali nae kwa muda ili hasira zako zipoe.
Usikubali kuwa mtumwa wa jambo hilo jitahidi kulishinda utaishi kwa amani. Mwisho wa kutumia kondomu lini?
Nina miaka 37, nina mpenzi huu ni mwaka wa tatu na tunakaribia kufunga ndoa, Je? Kuna haja ya kutumia kondomu?
Mwananchi Kutumia kondomu kama kinga ya maradhi hakuna muda maalumu zaidi ya kwenda kupima kama mpo salama ndiyo muache kutumia, lakini hata kama mnatumia kama kinga ya kupata mtoto bado mnahitajika kupima ili kujua kama mpo salama au la. Kwa ajili ya kujiandaa kulea mimba na hatimaye mtoto aliye salama. Hivyo kuvaa kondomu au kuvua kunategemea vipimo vyenu vinasemaje. Amenificha kama aliolewa, nimuache?
Naitwa Zackaria , nimeoa mwaka jana, lakini baada ya muda nimekuja kugundua kuwa mke wangu aliwahi kuolewa, huku nikiwa katika uhusiano nae kabla ya ndoa kwa miaka miwili ina maana hadi hivi sasa tuna miaka minne ndani ya ndoa. Hajawahi kuniambia.
Je, huyu ni mke mwema kwangu? Zackaria Amekosea kuficha jambo kama hilo huku akitambua wewe ni mwanaume wa maisha yake , hali hiyo inaweza kumuondolea uaminifu kwako. Lakini hicho bado siyo kigezo cha kutambua kama ni mke bora au siyo bora, mke bora ni tabia. Muulize sababu za kukuficha ingawa jibu lolote halina maana kwa sasa itakusaidia kutambua sababu za kufanya hivyo, kwa kuwa ni kosa la kwanza msamehe muanze upya, huku ukichunguza kama anaendelea na tabia ya kukuficha vitu , akiendelea chukua hatua.
Mke wangu anavuta sigara nifanye nini aache?
Naitwa Rajabu nimeoa mwaka huu, nimegundua kumbe mke wangu anavuta sigara sikuwahi kulitambua hilo hadi nilipomfuma akijaribu kuficha kitu huku ndani kukiwa kunanuka harufu ya moshi nilipompekua nilikuta ni sigara.
Nifanyeje nimechanganyikiwa siwezi kumuacha kwa sababu nampenda?
Rajabu Tanga Muulize ameanza kuvuta lini? Inawezekana amefanya hivyo tangu akiwa binti mdogo kuacha ghafla itakuwa tabu, mtafutie wataalamu umuanzishie kliniki kwa ajili ya kuacha. Wewe ukiwa kama mumewe zungumza nae umueleze hatari ya waliyonayo wanaotumia sigara, inawezekana anafahamu, lakini akisikia kutoka kwako


