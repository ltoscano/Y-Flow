
Mashabiki watibua mechi ya Koth Biro
MECHI ya kwanza ya nusu-fainal ya kuwaania kombe la GoTv Kothbiro baina ya Borussia FC na A 1000 street kutoka mtaa wa Nairobi Kaloleni ilitibuka katika uwanja wa Ziwani Umeme dakika ya 75.
Mechi hiyo ilitibuka kunako dakika ya 75 baada ya timu ya A 1000 Street kufunga bao maridadi kupitia Jeff Oyando alipopachika kwa kichwa krosi safi kutoka kwa mshambuliaji wa Tusker Clifford Alwanga. 
Mashabiki wa BorusNa FRED MAINGI sia kutoka mtaa wa Katanga/ Majengo/ California waliingia ndani ya uwanja na kuvamia refa wakidai mfungaji alikuwa ameotea.
Kulikuwa na visa vya kuatarisha uwanjani ambapo ilibidi refa akimbilie usalama wake.
Shabiki mmoja aliyekuwa anaendesha pikipiki alizusha vioja wakati alipoingia ndani ya uwanja na kutaka kumgonga refa. Licha ya kukatazwa, aliendelea kumuandama mwamuzi huyo akitaka kumkanyaga.
Afisa mmoja aliyevaa mavazi ya raia alijibika kufyatua risasi juu hewani ili kuleta usalama nje ya uwanja.
Wakati wa kutayarisha habari hii, wapanga ratiba hawakutoa mwongozo kamili iwapo mechi hiyo itarudiwa ama timu ya Kaloleni itapewa ushindi.
Timu ya A 1000 Street iliwateremsha zaidi ya wachezaji saba ambao hucheza kwenye Ligi Kuu ya TPL.


