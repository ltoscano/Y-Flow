
Wavulana 2 wafa maji bwawani
WAVULANA wawili walikufa maji siku ya Ijumaa jioni baada ya kutumbukia ndani ya bwawa katika kijiji cha Amagoro, wadi ya Waitaluk, Kaunti ya Trans Nzoia.
Mkurugenzi wa Kaunti wa kudhibiti majanga Bw Ronald Masindano, alisema Shirika la Msalaba Mwekundu lingesaidia kutwaa miili hiyo ndani ya bwawa hilo.
Bw Masindano alisema wavulana hao walifika eneo hilo kuogolea mwendo wa saa moja jioni lakini wakakutana na mauti badala yake. 
Wakati huo huo, Bw Masindano alitaka serikali ya kaunti kuimarisha usalama eneo hilo katika mabwawa 20 ndani ya kaunti hiyo kupunguza visa vya watu kuzama maji.
Alisema zaidi ya watu 15 wamepoteza maisha yao ndani ya mabwawa hayo katika kipindi cha miaka kadhaa iliyopita.
“Mabwawa hayo yangekuwa na ua watu wengi hawangepoteza maisha yao,” alisema Bw Masindano. 
BERNARDINE MUTANU na KNA


