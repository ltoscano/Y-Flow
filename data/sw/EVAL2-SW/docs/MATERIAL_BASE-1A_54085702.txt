
Daudi FC wako tayari kumkabili Goliathi ugani
Na OSCAR KAKAI
DAUDI FC, ni klabu ya soka ya chipukzi ambayo imebuniwa tu hivi majuzi katika mji wa Kapenguria. 
Klabu hii ambayo ilianzishwa mwezi jana inajumuisha vijana wadogo wenye umri chini ya miaka kumi mbili.
Vijana hawa waliamua kujiunga pamoja kwa lengo la kucheza soka na kunoa talanta zao.
Hata hivyo licha ya changamoto chungu nzima wanazokumbana nazo katika safari ya kuhakikisha wanapalilia talanta zao, chipukizi hawa wana ari kubwa ya kutamba siku za usoni.
Kikosi hiki kinashirikisha vijana 12 kutoka mji wa Makutano,Kapenguria.
Timu hii chini ya nahodha Mohammed Ali, inalenga kuwa miongoni mwa timu bora katika eneo la Kapenguria.
Kwenye mahojiano na Dunda Nyanjani, Ali alisema kuwa wao hucheza kwa kutumia mpira wa kujitengezea kutonga kwa makaratasi ya plastiki almaarufu lifundo.
Nahodha huyo anasema kuwa, timu hii ina wachezaji hodari ambao wanapania kuwa wachezaji wa kutegemea siku sijazo.
Wengi wa wachezaji wa Klabu hii wanafunzi wa shule ya msingi ya Makutano.
“Tuliamua kuungana pamoja sababu ya soka,”akasema.
Nahodha huyo anasema kuwa,wao hufanya mazoezi kila siku kuanzia saa kumi jioni katika uga wa Makutano Stadium.
Kocha wa timu hiyo Charles Omolo anasema kuwa klabu hii inakumbwa na matatizo mengi yakiwemo kukosa mpira.
“Tunaomba wahisani watununulie mipira sababu bado tunacheza Livundo,”.
Aidha Omolo anahoji kuwa klabu hiyo inakosa sare za kucheza soka.
Kocha huyo anasema kuwa,wachezaji hao chipukizi hulazimika kuchezea soka kando ya uwanja hasa wakati timu kubwa huwa zikicheza.


