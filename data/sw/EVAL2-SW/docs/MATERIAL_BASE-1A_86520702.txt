
Jinsi ya kupunguza gharama za iPhone
Hivi sasa kuna watumiaji wengi wa iPhone na simu nyingine za kisasa. Hata hivyo, kuna malalamiko ya watu kushindwa kuhudumia vifaa hivi kutokana na ukubwa wa gharama na changamoto nyingine kadhaa nyinginezikiwa ni za kiutaalamu.
Makala haya yanakupa njia kadhaa unazoweza kutumia kupunguza gharama katika kifaa chako cha iPhone.
Ni vizuri ukutane na mtaalamu akusaidie kama huelewi lugha na mengine ya kufanya.
Njia ya kwanza na muhimu zaidi ni kujua vile unavyotumia huduma za mtandao. Watoa huduma hizi katika baadhi ya nchi wana `app' za kusaidia wateja kufuatilia matumizi.
Kama huna unaweza kwenda Apple Store au Play Store na kuangalia au wasiliana na mtoa huduma wako. Ukijua matumizi yako utaweza kujipanga vizuri kuhusu programu na vingine usivyovitaka katika iPhone yako.
Pili, unaweza kuzuia baadhi ya app kufanya kazi kama huzitumii kwa muda fulani. Nenda katika Settings kisha angalia zile unazotaka kuzizuia.
Kumbuka kitendo hiki kitazuia App kupata huduma ya intaneti na inaweza kusababisha ufanyaji kazi mbovu kwa baadhi ya programu.
Watumiaji wengi wa iPhone ni wanachama wa Facebook. Huduma hii siyo tu inakula muda wako wa ziada, lakini pia inakula chaji na vifurushi kwa kiwango kikubwa.
Ni hivi, kwa sababu mtandao huu unafanya kazi moja kwa moja pindi unapoingia, kitu kama video inaweza kucheza hata kama hujataka icheze.
Ili kubadili nenda Facebook kisha More Tab Settings - Account Settings - Videos & Photos kisha weka Auto-play On Wi-Fi Connections Only.
Kwa wanaotumia Instagram, nenda Profile - settings - Mobile Data Use - enable Use Less Data. Hii itafanya kuwa taratibu lakini itaokoa gharama .
Haijalishi unatumia huduma gani kuangalia video kwa njia ya mtandao kama ni Apple Music, Spotify, Podcasts, zote hizi hutumia gharama kubwa.
Fikiria kutumia kompyuta au huduma katika vibanda vya watoa huduma ya intaneti kwa baadhi ya vitu kama unadhani ni vikubwa na vinahitaji muda mrefu kusoma na kuvifanyia kazi. 
Gharama za kuingia katika kompyuta au kibanda cha intaneti ziko chini kulinganisha na gharama za fedha na hata kiafya utakapotumia iPhone.
Suala la kivinjari (browser) ni la kuzingatia. Kivinjari ndio programu inayotumika kuingilia katika kurasa na huduma mbalimbali kwa njia ya mtandao.
Kwa watumiaji simu, kivinjari bora kwa wengi ni Safari ikifuatiwa na Opera ingawa vinaweza kuacha kufanya kazi au kufanya kazi chini ya kiwango kwa baadhi ya vifaa kutokana na sababu mbalimbali .
Katika suala la gharama kubwa au ndogo kuna baadhi ya vitu hutakiwi kucheza navyo. Kwa mfano, antivirus ambayo huwa inafanya updates moja kwa moja na baadhi ya programu zinazohitaji kufanya hivyo moja kwa moja.
Zingatia kwamba harakati zozote za kuongeza kifurushi au mwendo wa kifaa kama ni batili zinaweza kukufikisha mbele ya vyombo vya sheria, kwa hiyo ni vizuri usome masharti ya matumizi ya kifaa na programu kabla ya kuamua kujiunga, kujaribu, kutumia au kufanya mabadiliko yoyote.
Kwa kuhitimisha, wasiliana na mtoa huduma wako unaweza kumweleza jinsi unavyotumia intanet kisha yeye anaweza kukushauri aina ya vifurushi vya kununua na mengineyo.


