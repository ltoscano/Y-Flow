Mlipuko kiwandani wasababisha vifo Ujerumani

October 19, 2016

WAFANYAKAZI wasiopungua wawili wameuawa na watu wengine wawili hawajulikani walipo na wengine sita wamejeruhiwa vibaya, baada ya kutokea mripuko mkubwa uliosababisha moto katika kiwanda kikubwa zaidi cha kemikali duniani cha BASF, magharibi mwa Ujerumani.
Polisi imewatolewa mwito wakazi wa mji wa Ludwigshafen, ambako kiwanda hicho kina makao yake, pamoja na wakazi wa mji wa karibu wa Manheim kubakia majumbani; na kuwataka wafunge madirisha na milango pamoja na kuzima viyoyozi na mifumo ya kuingiza hewa.
Kampuni ya BASF imesema bado inajaribu kubaini chanzo hasa cha mlipuko huo, uliotokea wakati wa marekebisho kwenye bomba linalosafirisha bidhaa kwa ajili ya usindikaji, kutoka bandari ya kampuni hiyo ilioyoko kwenye Mto Rhein na kuzipeleka kwenye vituo cha uzalishaji.


