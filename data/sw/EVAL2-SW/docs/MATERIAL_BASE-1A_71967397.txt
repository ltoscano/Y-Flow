APR yatwaye igikombe
«1» Mu rwego rwo gukusanya inkunga yo kugoboka abicwa
n'inzara hirya no hino mu gihugu, inama njyanama ...
iyobowe n'umufasha wa Visi Prezida wa Repubulika. Jeanette
Kagame, yakoresheje irushanwa ry'umupira w'amaguru
hagati y'amakipe 4 ya mbere kugeza ubu: APR, Mukura V.S.,
Rayon Sport na Kiyovu Sport. Imikino y'ijonjora yabaye ku ya
11/12/99. Rayon Sport ivanamo Kiyovu iyitsinze 2-0, APR
isezerera by'amahirwe Mukura kuri penariti 4-3. Igihe
gisanzwe cyarangiye ari 1-1. Ku ya 12/12/99 habaye umukino
wa nyuma maze APR itsinda Rayon Sport 2-0; byabonetse mu
minota 7 ya nyuma. Umwanya wa 3 wabaye uwa Mukura
yatsinze kuri penariti 6-5. Igihe gisanzwe cyarangiye ari 1-1.
«2» Hagati aho, tubamenyeshe ko mu rwego rwo gukomeza
imyitozo yo kwitegura amarushanwa y'Afurika ataha, ikipe
y'igihugu yavuye mu Budage ihitira muri Malawi aho
yakinnye imikino 3 ya gicuti n'ikipe y'igihugu cya Malawi ku
bibuga 3 bitandukanye. [mu imikino] Ibiri [amakipe]
yaranganyije 1-1; [umukino] uwa 3 ikipe y'u Rwanda itsinda
2-1. Ikindi ni uko abakinnyi 9 batorotse bagenzi babo.
Biragayitse!
