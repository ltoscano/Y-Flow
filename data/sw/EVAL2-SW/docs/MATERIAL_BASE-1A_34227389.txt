
WAWEKEZAJI WASHAURIWA KUWA CHACHU YA MAENDELEO

July 31, 2016

Wawekezaji kutoka ndani na nje ya nchi wameshauriwa kuwa chachu ya maendeleo katika maeneo waliyowekeza badala ya kuwa chanzo cha umaskini wa wananchi katikama eneoyao,anaripoti R amadh anLiben a nga, Songe-Kilindi. Wito huo ulitolewa jana na mkurugenzi mkuu wa kampuni ya Munga Mining yenye makao makuu yake mkoani Morogoro Bw. Abdalaman Munga wakati akikabidhi msaada wa matairi manne ya gari kwa jeshi la Polisi wilayani Kilindi. Bw. Munga alisema kuwa kama wawekezaji wote nchini watatoa vipaumbele vya kusaidia kuleta mabadiliko ya kiuchumi kwa wakazi waliozunguka maeneo ya wawekezaji na hata mbali na wawekezaji, maendeleo yatapatikana. Alisema kuwa ni wazi taifa limekuwa likifahamu mchango mkubwa wa wawekezaji kutoka ndani na nje ya nchi katika kutoa michango mbalimbali ya maendeleo kwa wananchi na taifa. Hata hivyo mkurugenzi huyo alisema kuwa mbali na kutoa msaada huo kwa jeshi la polisi, lakini pia kampuni hiyo pia imetoa msaada kwa shule ya msingi ya Mfyomi ,wilayani Songe Kilindi jumla ya mifuko 100 ya saruji na bati 100 kwa ajili ujenzi wa shule ya msingi. Bw. Munga amedai kuwa kampuni yake kwa kutambua umuhimu wa elimu kwa watoto ndio maana imejikita kutoa misaada katika shule kwa kuanza ambapo kwa upande wa shule ya sekondari ya Lwande wilayani humo, kampuni imetoa jumla ya mifuko ya saruji 136, nondo na vifaa vingine kwa ajili ya ujenzi wa vyoo vya walimu, ukarabati wa vyumba vya madarasa na ukarabati mwingine. Naye afisa mtendaji wa Kata ya Lwande Bi.Mwanaisha Sendege akishukuru kwa niaba ya mkurugenzi wa halmashauri ya wilaya ya Songe Kilindi alisema kuwa msaada huo wa kampuni ya Munga Mining umekuwa chachu kubwa kwa wananchi na wawekezaji wengine kuhusu ushiriki wao katika masuala ya maendeleo. Naye Bw. Lema Mdee akishukuru kwa niaba ya mkuu wa Jeshi la Polisi wilaya ya Kilindi na mkoani Tanga alisema kuwa lililofanywa na Kampuni ya Munga Mining linapaswa kuigwa kwa wawekezaji wengine wapenda maendeleo. Bw.Mdee alisema kuwa kampuni imeonesha uthamini wa hali ya juu katika kuhakikisha usalama wa raia na mali zao unakuwa katika hali ya amani na utulivu kwa kuhakikisha jeshi la Polisi linafanya kazi pasipo pingamizi linalotokana na ukosefu wa vifaa.


