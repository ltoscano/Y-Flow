
Iwekwe bei elekezi kwenye bidhaa, huduma muhimu
Bado ningependa niipongeze Serikali ya Awamu ya Tano kwa kuangalia kwa bahati mbaya hali zao za maisha ni duni. Wanaendelea kufanya mengi ili Mtanzania wa kawaida aanze kuyafurahia maisha katika nchi hii iliyobarikiwa na Mungu.
Wenye macho, masikio, hisia tumeshuhuB dia mambo ambayo yaliwafanya Wa tanzania washindwe kuneemeka kwenye nchi yao. Kwa kiasi kikubwa watu wamejadili ufisadi, wizi na kutowajibika. 
Jambo la kuweka bei elekezi kwenye ada za shule, nishati ya mafuta ambayo ilikuwepo tangu kipindi cha nyuma na maeneo mengine kuna lengo hilo hilo la kuwaneemesha Wa tanzania.
Serikali inajua kwamba kwa umuhimu wa bidhaa husika wauzaji wanaweza kujiwekea bei yoyote ile na wateja wakajibana mpaka waipate. Ili kuwatoa Wa tanzania katika adha hii wakaweka bei elekezi ili kuwazuia wauzaji kujipangia bei wanayoitaka wao hata kama inawaumiza wengine.
Natambua kwamba tuko kwenye mfumo wa soko huru ambako bei zinatakiwa kupangwa na nguvu ya soko kutegemeana na upatikanaji na mahitaji ya bidhaa. Lakini bado matakwa ya mfumo huu haswa katika upande wa mteja haujakaa sawa.
Kuna matatizo katika upatikanaji wa taarifa, bado kuna kukubaliana katika upangaji wa bei kwa wauzaji hivyo hata huo ushindani unaotakiwa katika soko huru haupo. 
zaidi masilahi ya walio wengi ambao Kwa sababu hiyo bado tunahitaji vyombo vya kuhakikisha kwamba wauzaji ‘hawawalali’ wanunuzi.
Serikali haiwezi kufanya hivyo kwenye kila bidhaa au huduma, lakini inatakiwa kujitahidi kufanya hivyo, yaani kuweka bei elekezi kwenye kila bidhaa na huduma ambayo inagusa sehemu kubwa ya jamii.
Wakati mwingine inakuwa vigumu kwa Serikali kuwasimamia wananchi katika masuala yanayolazimu kuweka bei elekezi kwa sababu sehemu kubwa ya waliopo huko serikalini wanakuwa na masilahi katika maeneo hayo.
Inakuwa shida kuweka bei elekezi kwenye mabasi kwa sababu wakubwa huko serikalini nao wana mabasi yao, inakuwa vigumu kuweka bei elekezi kwenye shule kwa sababu nao wana shule zao, hivyo inakuwa tabu.
Nimelileta hili katika safu hii nikiamini kwamba katika Serikali hii angalau mfumo wa kushughulikia mambo ni tofauti na kwamba masilahi ya wananchi wengi yanawekwa juu ya masilahi ya hao wachache.
Kwa kuzingatia hilo natamani Serikali itupie macho na kuweka bei elekezi katika maeneo mawili; gharama za huduma za simu ya mkononi na gharama za kupanga nyumba au chumba.
Mitandao ya mawasiliano ina mchango mkubwa katika maendeleo ya dunia hii, hivyo kuwa na simu ya mkononi siyo anasa, bali ni kitu cha lazima kama mtu unataka kwenda mbele.
Mambo yanafanyika kwa kasi kubwa, hivyo mkulima, mfanyabiashara, mfanyakazi wote wanatakiwa kuwa na namna ambayo wataweza kupata taarifa za haraka na uhakika kila wakati la sivyo hawataweza kushindana katika ulimwengu huu wa ushindani mkubwa.
Matumizi ya simu kwa hiyo ni ya lazima. Kwa kuwa simu sasa ni lazima mtu unalazimika kukubali kuumizwa na kampuni za simu zinatumia fursa hiyo kupandisha gharama za huduma zao kwa namna ambayo wao wanajisikia.
Nimeshangaa juzi nilitoa Sh45,000 kutoka katika simu yangu kupitia mtandao wa Tigo na nikakatwa Sh2,250 kama gharama za kutoa hizo fedha. Hiyo gharama ni kubwa mno. Kwa upande wetu sisi wanunuzi hatuna mabadiliko. Hali yetu ya fedha ni ile ile kutuongezea gharama kwa kiwango kikubwa hivyo ni kutuumiza.
Kama mimi ambaye angalau nina vijisenti vya kujikimu nalalamika hivyo, sielewi watu wa kipato cha chini watasemaje.
Kama hii ni kufidia ‘whattsup’ ya bure itakuwa ni kutuonea kwa hali ya juu.
‘Whatssup’ ya bure walikwishaifidia walipopunguza muda wa maongezi kwa kila shilingi unayolipa katika vifurushi vyao vya maongezi.
Siku walipotangaza huduma hiyo kuwa bure ndiyo ambayo muda wa maongezi ukapunguzwa hivyo sioni kama kuna haki kuendelea kufidia. Kama hiyo siyo sababu ni kwa nini mnunuzi apandishiwe gharama kiasi hiki wakati kiwango cha huduma ni kile kile?
Hapa tunahitaji kinga ya Serikali kwa kuwawekea angalau ukomo wa gharama zinazotozwa kwa huduma zao ambazo ni za lazima, zinagusa Wa tanzania wengi na zina mchango katika kuboresha maisha ya Wa tanzania hao.
Eneo lingine ambalo wauzaji wanajipangia bei wanazojisikia hata kama zinawaumiza Wa tanzania ni katika biashara ya kupangisha nyumba za kuishi.
Wamiliki wa nyumba wanapandisha gharama za kukodi ya nyumba au chumba kila kukicha. Hii inamfanya kila Mtanzania atamani kujenga nyumba yake mwenyewe.
Kwanza ni kitu kisichowezekana kwa kila Mtanzania kuwa na nyumba haswa kwa wale wanaoanza maisha ya kujitegemea. Pili, siyo jambo la busara kiuchumi kwamba kila fedha inayopatikana katika mikono ya watu ikajengewe nyumba.
Wengine wapewe fursa ya kuwekeza kwenye biashara ya genge, wengine fundi cherehani na wengine shule ya awali. Watu wanahitaji huduma katika maeneo mengine.
Haya hayatawezekana kama watu wote watafikiria kujenga. Kama mifumo yetu ya pensheni za uzeeni ingekuwa mizuri basi ningesema kwa wengine hakuna sehemu ya kujenga kabisa kwani pensheni yao ya uzeeni italipia pango.
Kwa kuwa mifumo yetu ya pensheni siyo Eneo lingine ambalo wauzaji wanajipangia bei wanazojisikia hata kama zinawaumiza Wa tanzania ni katika biashara ya kupangisha nyumba za kuishi.
mizuri basi mtu unahitaji kuwa na nyumba ya kuishi ya kwako pale unapofikia umri wa kushindwa kufanya kazi ya kukuingizia kipato kwa ajili ya kulipia pango la nyumba.
Tukiliacha hilo ukweli unabaki bado kwamba Wa tanzania haswa wa mijini ambao wengine ni wafanyakazi na wapo wafanyabiashara hawana uwezo wa kujenga nyumba zao wenyewe; bado kwa kiwango kikubwa wataendelea kupanga.
Kuwaachia wenye nyumba uhuru wa kupanga gharama wanazojisikia kutaendelea kuwaumiza walio wengi hivyo mkono wa Serikali unahitajika katika kuwaelekeza wenye nyumba ukomo wa bei wanayoweza kutoza kwa ajili ya pango la nyumba zao.


