
Jaffari uchawi wawapi tena
Habel Chidawali,Mwananchi hchidawali@mwananchi.co.tz
Dodoma. Hivi, mbunge Jaffari Michael habari za uchawi zinatoka wapi tena jamani ndani ya Bunge na hiyo misukule unaijua.
Vipi ulitoa kauli ya habari za misukule ndani ya Bunge na ni akina nani hao uliosema kuwa eti ni wachawi na wanaroga wenzao na kuwafanya misukule.
Mbunge huyu wa Moshi Mjini ndiye msemaji wa kambi ya upinzani kuhusu Ofisi ya Rais Tamisemi na juzi aliwasilisha maoni ya kambi hiyo kwa mbwembwe nyingi akizungumzia suala la kutumbua majipu.
“Hili suala la kutumbua majipu ni sawa na mchawi aliyeroga mtu na kumfanya msukule tena kisha anawaambia watu eti amefanya kazi,” alisema Michael.
Wengi walidhani angepongeza kazi ya utumbuaji majipu, lakini alipinga kuwa walioyafanya majipu hayo ndiyo wamegeuka kuwa watumbuaji hivyo hakuna uhalisia.
Msemaji huyu alieleza kuwa hakuna tija kwenye zoezi hilo kwani wasababishaji ni chama kimoja ambacho tena viongozi wake wameanza tena kuwa watumbuaji.


