
Pwani kuja pamoja ni kibarua kigumu
UMAHIRI wa kisiasa hutegemea jinsi ambavyo mwanasiasa anaweza kushawishi idadi kubwa zaidi ya wananchi wawe wafuasi wake ikilinganishwa na wapinzani wake.
Mara nyingi, hasa humu nchini, U wanasiasa hutegemea kushawishi jamii zenye idadi kubwa ya watu kuwaunga mkono.
Katika siku za hivi majuzi, siasa za Pwani zimeonekana kushika kasi mno kufuatia kuondolewa kwa Mbunge wa Kilifi Kaskazini Gideon Mung'aro kutoka kwa wadhifa wa kiranja wa upinzani bungeni.
Baadhi ya wanasiasa kutoka Pwani wamejitokeza kudai kuwa hatua hiyo ni ya kuwadhulumu, licha ya kuwa Mbunge wa Wundanyi Bw Thomas Mwadeghu atakayechukua mahala pa Bw Mung'aro pia ni mbunge kutoka Pwani.
Kwa muda mwingi sasa, wanasiasa kutoka Pwani wamekuwa wakidokeza nia yao ya kutaka kuunda chama au muungano wa kisiasa ambao watatumia kujiinua katika uchaguzi mkuu ujao.
Hatua iliyochukuliwa na Cord kufanya mabadiliko hayo imesababisha kuwepo kwa mwanya ambao sasa unatumiwa na wanasiasa wa Pwani kutimiza lengo lao la kuungana kabla 2017.
Eneo la Pwani ni mojawapo kati ya yale wawe wafuasi wake ikilinganyafahamikayo kuwa hayana msimamo thabiti wa kisiasa, na wagombeaji urais hugawana kura za eneo hilo.
Hali hiyo ni tofauti na eneo la Nyanza ambapo wapigakura hujulikana kufuata ushauri wa Kiongozi wa ODM Raila Odinga, na eneo la Kati ambapo mgombeaji urais kutoka eneo hilo mwenye uwezo mkubwa wa kushinda katika uchaguzi mkuu ndiye huungwa mkono na takriban wapigakura wote.
Pwani inaweza kufananishwa na Magharibi ambapo pia kura huwa ni za kugawanywa baina ya wagombea urais.
AZMA KUU Lakini kufuatia uchaguzi mkuu uliopita, inaonekana kana kwamba jamii hizo mbili zimefunguka macho zaidi na sasa zinalenga kuwa na usemi mkubwa kwenye uchaguzi mkuu ujao.
Mikutano kadha inafahamika imefanywa hadi sasa baina ya viongozi wa Magharibi kutafuta jinsi ya kuungana.
Katika eneo la Pwani, masaibu ya Mung'aro yameonekana kutilia kasi juhudi za kuleta viongozi wa eneo hilo pamoja.
Wengi wametazama hali hii kuwa W ukaidi ulio na lengo la viongozi hao kujumuishwa serikalini ingawa pia ni ishara kuwa safari ya uchaguzi mkuu wa 2017 tayari imeanza kushika kasi Pwani.
anaposema hawatakubali kukaliwa, viongozi wa Pwani wanafahamu umuhimu wa kura za wakazi wa eneo hilo kwa mgombeaji urais yeyote yule. Lakini changamoto kuu kwao itakuwa kushawishi wakazi wa eneo hilo.
Wapigakura wa Pwani wanaweza kusemekana kuwa mayatima wa kisiasa kwani hakuna kiongozi wa eneo hilo amewahi kufanikiwa kujitokeza kwa umahiri na kutoa mwongozo wa kisiasa.
Katika miaka ya awali, marehemu Shariff Nassir alishikilia wima jukumu hilo na baadaye akarithiwa na Karisa Maitha ambaye pia alifariki baadaye.
Juhudi za viongozi wa Pwani kutaka kuungana ili kuwa na usemi wa kisiasa kitaifa hazitafua dafu hadi watakaposahau tofauti zao na waache tamaa za kibinafsi.
Hali hii ni sawa na eneo la Magharibi ambapo pia hakujapatikana kiongozi shupavu wa kuleta jamii pamoja tangu kufariki kwa Wamalwa Kijana.
vobara@ke.nationmedia.com


