
Vita Sudan Kusini vimejaa ubinafsi
Na WYCLIFFE MUIA
NCHI changa zaidi duniani Sudan Kusini, wiki iliyopita iliadhimisha miaka mitatu ya uhuru licha ya kushuhudiwa kwa vita vya wenyewe kwa wenyewe kati ya wafuasi wa Rais Silva Kiir na aliyekuwa makamu wake Riek Machar katika kipindi cha miezi saba iliyopita.
Ni jambo la kuhuzunisha kuwa licha N ya Sudan Kusini kuwa huru kwa miaka mitatu haijanufaika na utajiri wake mkubwa wa mafuta huku takriban watu elfu kumi wakiuawa katika vita hivyo, na wengine zaidi ya milioni moja kuachwa bila makao.
Ukweli mchungu ni kuwa ghasia za Sudan Kusini ambazo zimesababisha maafa ya watu wengi ni mwiba wa kujidunga, kwani 2011 majirani wake ikiwemo Kenya pamoja na jamii ya kimataifa iliungana na kusaidia taifa hilo kujiendeleza lakini tamaa ya uongozi bado inahatarisha udhabiti wake.
Njia bora ya kusaidia ndugu zetu wa Sudan Kusini si kuwaahidi hifadhi lakini ni kuwasisitizia viongozi na raia hao umuhimu wa kutatua matatizo yao na kuendelea kujenga taifa lao.
Viongozi hao wawili wanapaswa kuweka kiburi chao kando na kuanza mchakato wa kuunda serikali ya mseto kwa vita vya wenyewe kwa ili kutosheleza pande pinzani.
Mnamo 2008 Kenya ilijipata katika hali sawa na Sudan Kusini na kupata suluhu la kuunda serikali ya muungano; hivyo kuna haja ya Kenya kuwa mfano mwema na kutoa ushauri.
Serikali ya taifa hilo na makundi mengine yanayohusika katika mapigano yana jukumu la kulinda raia wa nchi hiyo na kuangazia maelewano ya kisiasa.
Mzozo wa Sudan Kusini ulianza Julai wakati Rais Kiir alipowafuta kazi mawaziri wake wote akiwemo Dkt Machar. Rais Kiir hana ushawishi wa kudhibiti hali hiyo kwa sababu tayari jeshi limegawanyika.
VURUGU ZA KISIASA M ataifa kadhaa kama vile Ujerumani yanaongozwa na serikali za muungano ili kuzuia vurugu za kisiasa zinazoweza kusababisha kuporomoka kwa nchi.
Kenya tayari imeelezea kujitolea kwake kwa kuungana na wanachama wengine wa IGAD kuendeleza mashauriano ya kuleta amani Sudan Kusini.
Tayari mataifa kadha ikiwemo Kenya yameanza kuwaondoa raia wao katika taifa hilo na kusababisha kuvurugwa kwa biashara nyingi.
Tayari mashirika ya kutoa misaada yameonya kuwa zaidi ya watu milioni moja nukta tatu wamehama makwao na iwapo msaada hautatolewa na watu kushirikiana, huenda maelfu ya watu wakaathiriwa na njaa miezi ijayo.
Wananchi wa Sudan Kusini wanaposherehekea miaka mitatu tangu kuzaliwa kwa nchi yao, wanachoona ni nchi iliyo katika hatari ya usalama na isiyo na matumaini ya kufuzu.
Wakati wa maadhimisho hayo ilikuwa dhahiri kuwa matumaini ya watu ya kuwepo kwa amani yamedidimia kwa sababu ya ghasia ambazo zimedunisha hali ya maisha na kusababisha njaa, magonjwa na ukosefu wa usalama nchini humo.
Ni muhimu kusisisitiza kuwa ni hata ikiwa mataifa mengine yataingilia katika machafuko ya Sudan Kusini, jukumu la Rais Salva Kiir na Riek Machar kutumia uwezo walio nao kusitisha vita. 
wmuia@ke.nationmedia.com 


