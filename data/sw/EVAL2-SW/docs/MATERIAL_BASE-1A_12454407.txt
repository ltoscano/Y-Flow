"Batatá, makambo mánsɔ wâná bokolobaka mpɔ̂ ya băsí ba bínó, lokutá@ Kási sikáwa ngáí nakotúna bínó motúna mɔ̆kɔ́> bínó bozalí batatá, kási babótá bínó na nzete tɛ́; bato míbalé babótákí bínó> tatá na mamá! Bomítúna sikáwa malámu> Na bato míbalé wâná, bozalákí kolinga libosó mpenzá náni@ Bozalákí kolinga míngi náni, tatá to mamá@ Ntembe tɛ́, bayike o káti ya bínó bazalákí kolinga libosó sé mamá.

"Na nsima, bokanisa bána baye bínó mɔ̆kɔ́ bobóti. Bangó bánsɔ bazalí mpé na mamá lokóla, bobɛ́lɛ́ băsí na bínó wâná. Bókeba te o káti ya bána ba bínó bayike balingí mpé míngi sé mamá. Bôngó bána balingí bínó batatá tɛ́ mpɔ̂ níni@

 "Bána balingí mamá zambi mamá azalí na mayɛ́lɛ tɛ́, zambi mamá alekí zololo míngi, zambi mamá azalí na ndoki@ Ekokí tɛ́!

"Bána balingí bamamá ba bangó, mpé bínó bolingí băsí ba bínó tɛ́. Likambo •níni•@ Bána balingí bínó batatá mingi tɛ́, likambo níni@ Bóluka ntína sé epái na bínó mɔ̆kɔ́ batatá. Bótúna lisúsu bobɛ́lɛ́ mitéma mya bínó mɔ̆kɔ́, 'Mpɔ̂ níni ngáí mpenzá nazalákí kolinga míngi sé mamá, mpé nazalákí kolinga tatá míngi tɛ́@ ' Bókanisaka malámu.

"Batatá, ngáí nakanísí boye> bána bakolinga bínó míngi sɔ́kí bínó batatá bolingí bamamá ba bangó míngi! Libóta átâ níni esíká bána bazalí kolinga tatá wa bangó míngi, ntembe ezalí tɛ́, tatá wâná mpé alingí mamá wa bána míngi. Esíká tatá na mamá bazalí kobunda bitumba bána balingí tatá bolingo bwa sɔ̂lɔ́ tɛ́. Nkisi napésí bínó yangó wâná> sɔ́kí bolingí bána bámemya mpé bálinga bínó batatá, bínó mɔ̆kɔ́ batatá bólinga bamamá ba bangó!"

Sángó apémí mokɛ́, abímísí moswali, alongolí nsɔ́i o monɔkɔ, alongolí maneti mpé apángúsí elongi epolí na nzungwa. Azóngísí maneti mpé abombí moswali o káti ya lobɔkɔ la elambá. Atálí bísó. Azilí> Bato bánsɔ bazalí kotála bobɛ́lɛ́ yĕ.

Namílobelí> "Antuka, alobí malámu!"

Ngáí moto nazalí na mwăsí wa ngáí wa libála sé malámu.

Na mwăsí mosúsu makeléle mazalí mpé tɛ́. Sɔ̂lɔ́ nakokí kondima maloba ma yĕ; nakolikya ya sɔ̂lɔ́ mpenzá 'te bána ba ngáí bakolinga ngáí tatá. Sángó alobí mabé tɛ́. Kási asílísí naíno tɛ́. Mbɛlɛ akoloba likambo lya bato bazalí na băsí míbalé. Ndénakokí koboya maloba ma yĕ ndéngé níni@ Kási tóyóka! Mpámba tɛ́, sángó akóbí lisolo lya yĕ.

"Bandeko, makanisi ma Nzambe na makambo ma libála mazalí ndéngé níni@ Nakolikya 'te mpɔ̂ mɔ̆kɔ́ ezalí polélé mpɔ̂ ya bísó bánsɔ> tokozwaka moto wa sika bobɛ́lɛ́ na bato míbalé> mobáli na mwăsí.