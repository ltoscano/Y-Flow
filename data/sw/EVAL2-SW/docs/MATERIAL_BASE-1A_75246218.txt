

MICHAEL MAURUS NA MASHIRIKA (0713 556 022)
SENETA wa Jimbo la Colorado nchini Marekani, Mike Johnston , aliwahi kutoa hotuba matata wakati wa mahafali ya Chuo cha Harvard, Mei 28, 2014, ikiwa ni miaka 14 tangu alipohitimu masomo yake hapo.
Wiki mbili zilizopita tuliwaletea mwanzo wa hotuba hiyo, sasa endelea katika sehemu hii ya mwisho;
Walimu na viongozi wana haki hiyo (kuwapa taarifa wanafunzi wao), tena mapema na mara kwa mara ili waweze kufahamu juu ya maendeleo yao kitaaluma.
Wanafunzi wana haki ya kufahamu maeneo yao na ni wapi wanaweza kujiongeza ili kuwa bora zaidi kwa sababu taarifa hizo ndio mwanga wa safari zetu tulizozichagua. 
Haijalishi kama Raquel alichagua kujiunga na Stanford au CU, hilo si swali. Haijalishi Mwalimu amechagua kwenda kujiunga na chuo au kusoma kwa njia ya mtandao, haijalishi iwapo mimi na mke wangu tumechagua kuwapeleka watototo wetu katika shule za lugha maalumuy au kuamini kadri muda unavyozidi kwenda watakuwa wakijifunza.
Kuna watu ambao wanaweza kusapoti moja ya njia hizo mbili, uamuzi wowote kati ya huo unaweza kuwa sahihi. Lakini iwapo tutaamua hivyo bila taarifa za kutosha, tutakuwa tumekosea kitu muhimu mno. Taarifa pekee haziwezi kutibua uamuzi uliofanywa bali hutupa nguvu kwa kuona tunathaminiwa.
Kwa wale wanaopinga kuwa kumfahamu mtoto hakusaidii na kwamba usimsaidie mtoto kusoma ninakubaliana nao. Haki ya kufahamu ndiyo ya msingi kabisa, lakini pia ni hatua muhimu mno.
Kinachotakiwa ni kumpa mtoto fursa ya kujifunza mwenyewe kupitia kile anachokiona au kukisikia kutoka kwa Mwalimu au mzazi wake.
Inafahamika kuwa mtoto anayepewa uhuru zaidi wa kujifunza, huwa mwelewa zaidi kuliko yule aliyebanwa akilazimishwa kushika jambo fulani kwa nguvu zote.
Hivyo sote lazima tujiandae kwa hilo, kutoa haki kwa wanafunzi wetu kujifunza, lakini pia kuwapa taarifa za mara kwa mara ili tuwawezesha kufahamu wametoka wapi na wanaelekea wapi. 
Lakini pia, kuna mambo kadhaa ya msingi ambayo ni vema kuyazingatia katika kazi yetu hii ya ualimu na malezi kwa ujumla.
Nguvu ya kuamua na kuchagua
Flavio, kijana ambaye alikuwa akihaha kwa muda mrefu katika miaka yake ya kwanza, hakufahamu ni mambo gani anayoyapendelea zaidi shuleni kwake. Alipendelea zaidi kucheza mpira wa miguu. Kila wakati, ningemuona akiwa nje mkononi akiwa ameshika sigara au akitembea kwa mikogo, lakini muda wote alikuwa kichekesho, mcheshi, mwenye heshima.
Hatimaye alikutana na mwalimu makini ambaye alimwonyesha jinsi alivyojaaliwa, alimwendeleza na kumfanya kuvutiwa na masomo ya madawa.


