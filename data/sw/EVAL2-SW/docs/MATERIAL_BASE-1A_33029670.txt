
Miss Ilala Septemba 9

Imeandikwa na Mroki Mroki

Imechapishwa: 05 Septemba 2016

MKUU wa Wilaya ya Ilala, Sophia Mjema anatarajiwa kuwa mgeni rasmi katika shindano la Miss Ilala 2016 linalotarajiwa kufanyika Ijumaa Septemba 9 mwaka huu.

Akizungumza na waandishi wa habari, Mwandaaji wa Shindano hilo kutoka Kampuni ya Gogetime Enterprises ya jijini Dar es Salaam, Tickey Kitundu amesema maandalizi ya shindano hilo yanaenda vizuri.
Kitundu amesema warembo 14 watapanda jukwaani kuwania taji hilo la tiketi ya kushiriki shindano la Miss Tanzania mwaka huu pamoja na zawadi mbalimbali nyingine.
“Shindano letu linatarajiwa kufanyika Ijumaa hii katika Hoteli ya Hyatt Regency – Kilimanjaro na mgeni rasmi atakuwa Mkuu wa Wilaya ya Ilala, Sophia Mjema,”alisema Kitundu.


