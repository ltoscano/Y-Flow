
Mechi ya Yanga, Coastal Union ingerudiwa tu
Mimi ni mmoja wa mashabiki wa soka Tanzania. Nilishangaa niliposikia Shirikisho la Soka Tanzania, TFF, likiipa ushindi Yanga wakati mechi ilivunjika kwa sababu ya giza. 
Hizi staili za kupeana ushindi, ndiko huko timu zinashindwa kufika mbali katika michuano ya kimataifa. Mchezo ule tayari ulishapangwa nani aende kutokana na mazingira.
Kimsingi, kama Yanga wameadhibiwa, Coastal wameadhibiwa, waamuzi wameadhibiwa sasa kwanini mechi isingerudiwa kwa kuwa kila mmoja ana makosa?
Ukweli, Yanga imebebwa waziwazi na TFF kwa kuamua kuipa ushindi na sasa inacheza na Azam. Hii siyo kweli. Kihalali kabisa, mechi ile ingerudiwa, lakini si hivi ilivyofanya si halali kwa kuwa mechi ilikuwa kasoro nyingi mno.
Petro Leonard ‘Mmakonde’ Morogoro


