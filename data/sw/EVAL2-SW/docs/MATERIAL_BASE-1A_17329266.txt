Serengeti yakwama Afrika

Imeandikwa na Mwandishi Wetu

Imechapishwa: 03 Oktoba 2016

TIMU ya soka ya taifa ya vijana chini ya umri wa miaka 17 Serengeti Boys, jana ilifungwa bao 1-0 na Congo Brazzavile na hivyo kushindwa kufuzu fainali za Kombe la Mataifa Afrika kwa vijana wa umri huo.

Fainali hizo zimepangwa kufanyika Madagasca mwakani. Serengeti iliingia kwenye mechi hiyo ikiwa mbele kwa mabao 3-2 waliyoyapata katika mechi ya kwanza iliyochezwa kwenye Uwanja wa Taifa Dar es Salaam wiki mbili zilizopita hivyo Congo kufuzu kwa faida ya bao la ugenini.
Serengeti ilifika hatua hiyo baada ya kuzifunga Shelisheli na Afrika Kusini.
Tanzania haijawahi kufuzu fainali hizo kwa vijana hivyo Serengeti ingefuzu
ingekuwa imefanya hivyo kwa mara ya kwanza baada ya kuondolewa mashindano mwaka 2005 ilipofuzu fainali za Gambia lakini ikaondolewa baada ya kubainika ilitumia mchezaji aliyezidi umri. 
Timu ya wakubwa, Taifa Stars iliwahi kufuzu fainali hizo mwaka 1980 zilipofanyika Lagos, Nigeria huku timu ya wanawake Twiga Stars ikifuzu mwaka 2010 katika fainali zilizofanyika Afrika Kusini.
Hata hivyo Serengeti imepiga hatua kwa kufikia hatua hiyo kwani miaka yote timu ya vijana ilikuwa ikiishia hatua za mwanzoni.


