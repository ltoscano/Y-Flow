
Polo ang’oa mlango wa nyumba mkewe kukataa kuufungua
KALAMENI wa eneo hili, aliwashangaza majirani alipong’oa mlango wa nyumba yake akimlaumu mkewe kwa kukataa kumfungulia baada ya kutoka kazini usiku.
Kulingana na mdokezi, jamaa huyo huondoka kwenda kazini asubuhi na kurudi saa tano usiku.
Inasemekana wakati mwingine mkewe alikuwa akijivuta kumfungulia mlango na jamaa alimuonya dhidi ya tabia hiyo.
Hivi majuzi, alifika saa tano usiku lakini alipompigia simu mkewe ili amfungulie alikataa.
“Imekuwa wimbo, kila siku ni kama ninakubembeleza unifunglie, mimi si mlinzi?” jamaa alisema mkewe alipofungua mlango baada ya kusubiri kwa saa moja.
Jamaa aliamka mapema na kuchukua nyundo, kisha akang’oa mlango wa nyumba.
“Kutoka leo nimefanya kazi yako kuwa rahisi. Sasa ninaweza kurudi saa saba usiku bila kukusumbua,” jamaa alimwambia mkewe baada ya kung’oa mlango wa nyumba. 
Na GRACE KARANJA


