
Wastaafu tunasumbuliwa na kodi za majengo, hospitali
Naomba Serikali ijue kwamba vyeti na barua tunazopewa za kustaafu hazithaminiwi nje ya ofisi nyingine za Serikali. Unapoionyesha mahali panapostahili ili upate huduma inaonekana haina uzito kabisa. Tukifika huko tunaambiwa tukachukue barua kwa ofisa mtendaji.
Hapo najiuliza huyo ofisa mtendaji ana madaraka zaidi kuliko waziri ambaye amesaini barua zetu?
Sheria ya kusamehe kulipa kodi kwa wastaafu tunaona ina upungufu hivyo tunaomba irekebishwe na inaonekana wazi ina vipengele vya kutukwamisha kupata haki zetu.
Moja ya kipengele kinatuagiza kwamba kwenye nyumba tunazoishi tusipangishe wala kufanya biashara yoyote. Je, kwa namna hii tutakula nini? Naomba Serikali ijue kuwa sisi ni wazee na imetuachisha kazi, hatuna mshahara na wala hatuna nguvu ya kufanya tena kazi. 
S.A. Mateti


