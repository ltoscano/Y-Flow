
Kwa nini usimulie matatizo ya ndoa kwenye daladala?
Rehema, Sumbawanga
Kuna mambo hayahitaji mtu kwenda shule ili kujua kuwa kufanya hivyo ni kosa. Katika hali ya kushangaza unaweza kumkuta mtu mzima anasimulia matatizo ya mwanandoa mwenzake kwenye daladala, tena kwa sauti kubwa kama vile mtu anayetaka aonewe huruma au apewe msaada.
Jambo la kushangaza katika maelezo yake mengi yanamdhalilisha yeye ama mwenzi wake. Tabia hii ni matokeo ya mwanandoa kushindwa au kutokujua umuhimu wa kutatua matatizo ya ndani kwa njia ambayo haiwadhalilishi wote.
Wahenga walisema wagombanao ndiyo wapendanao, kwa hiyo siyo jambo la ajabu kufichua mambo mengi ya mwanandoa mwenzako halafu baada ya siku chache mkarudiana na kuanza kuhaha kuyafuta maneno yote yaliyosemwa. 


