
Kutua ni moyo, ndiyo kauli mbiu kusaidia wasiojiweza
Na BENSON MATHEKA
MSANII Josephine Mitambo.
Hata hivyo, mitindo ya mavazi ya msanii inapaswa kuwa nadhifu na ya heshima.
Inapasa kuwa ya kipekee lakini isiwe ya kuaibisha. Mimi niliamua kuchagua mitindo ya mavazi ya kipekee kwa sababu ninaheshimu Mungu. Utofauti wangu na wasanii wengine haujafanya vibao vyangu vikose kuvuma au nikose kuburudisha jukwaani. Nimekuwa nikinawiri siku baada ya siku. Sijawahi kuwa mwanamitindo. Umekuwa ukishiriki hafla ya kusaidia watu wasiojiweza. Azma hii ilitoka wapi? Kwanza nataka kusema kwamba msaada mkubwa zaidi ambao ninapatia watu ni maombi. Kuomba ili Mungu awaangazie na kuwapa nguvu na wokovu. Nasema hivi kwa sababu binafsi. Nilizaliwa na kukulia katika mazingira magumu mno. Kama haingekuwa Mungu nisingelikuwa nilipo sasa. Sio kutokana na nguvu wala uwezo wangu ninaalikwa kwenye hafla za makampuni na mashirika mbalimbali kote nchini, ni Mungu na kauli yangu ni kuwa jinsi alivyonibariki nami nitakuwa nikibariki wasiojiweza hasa mayatima na wajane.
Huduma hii umekuwa ukiifanya tangu lini?
Nilianza 2010 baada ya kurekodi wimbo wangu wa kwanza kwa jina Ukitembelewa ambao ninawashauri watu hasa vijana kumpatia Mungu nafasi ya kwanza katika maisha yao. Wengi walishangaa sababu sikushirikiana na kundi lolote la usanii kama wafanyavyo wasanii wengi kabla ya kujitegemea. Ninaendelea hadi sasa ambapo nimetoa kibao cha nne kwa jina Mboya Muio Mulumu kuwahimiza watu kukumbatia maombi. Hii ndio silaha ambayo imenifanya kufika nilipo. Huu ni ujumbe kwa makundi ya watu wanaopitia mangumu kuwahimiza wasibanduke kwa Mungu.


