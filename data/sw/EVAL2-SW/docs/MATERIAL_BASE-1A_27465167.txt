
Kanjo mtukutu aonyeshwa cha mtema kuni
NA COLLINS ONGALO
AFISA wa serikali ya kaunti ya Nairobi alilazimika kutimka mbio wachuuzi waliokuwa na hasira walipomvamia wakitisha kumwadhibu kwa kuharibu matunda yao.
Duru zinasema kwamba `kanjo' huyo alikuwa kazini kuwasaka wachuuzi wanaohudumu katikakati mwa jiji kinyume cha sheria alipopata kundi la wanawake wakiuza matunda na bidhaa zingine kwenye barabara hii. Inasemekana kwamba jamaa huyo alianza kuharibu matunda ya wachuuzi hao huku wenzake wakijaribu kuwakamata. Kitendo chake kilikasirisha umma ulioingilia kati. Wanawake hao walipoungwa mkono na umma, walimvamia jamaa huyo na kutaka kumrarua. Ingawa wanawake hao walikuwa wamevunja sheria za serikali ya jiji kwa kufanya biashara eneo lisiloruhusiwa, hatua ya afisa huyo kukanyaga matunda yao na kuyaharibu iliwakera raia. Walisema walikuwa tayari kukamatwa na kushtakiwa lakini hakufaa kuharibu bidhaa za wenyewe," akasema mdokezi.
Kioja hicho kiliwavutia vijana wanaorandaranda mitaani walioungana na akina mama hao kuwakabili kanjo hao.
Hata hivyo, kuwasili kwa maafisa wa polisi waliokuwa wakishika doria sehemu hii kuliweza kurejesha utulivu.


