
‘Jitokezeni kusaidia vijana wajiajiri’
Joyce Mmasi, Mwananchi jmmasi@mwananchi.com
Dar es Salaam. Ofisa Mtendaji wa Kata ya Sandali wilayani Temeke, Engrasia Lyimo ametoa wito kwa mashirika yasiyo ya kiserikali kuelekeza nguvu zao kuwasaidia vijana wanaoishi katika mazingira magumu kwa kuwapa nyenzo zitakazowasaidia kupata ajira.
Alisema vijana wengi wakipata ajira matukio ya uhalifu yanayofanywa na makundi ya wasio na ajira yatakwisha.
Akizungumza na waandishi wa habari wakati wa ziara yao ya kutembelea vijana waliosaidiwa na shirika lisilo la kiserikali la Plan International, Lyimo alisema kwenye kata yake kuna idadi kubwa ya vijana wasio na ya vijana wasio na ajira ambao hujiingiza katika matendo yasiyofaa.
Alisema tangu kuanza kwa mradi huo wa kuwasaidia vijana wasio na ajira na wenye mazingira magumu, kata yake ya Sandali imeweza kunufaika na tayari vijana zaidi ya 400 wamesaidiwa kwa kupatiwa mafunzo ya ujasiriamali liyowasaidia kujiajiri na kuajiri. 


