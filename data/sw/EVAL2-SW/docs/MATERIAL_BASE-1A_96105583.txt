
Waishi kwa hofu sababu ya joka la jirani wao
WAKAZI wa hapa wameingiwa na hofu baada ya joka la ajabu kupatikana katika boma la jombi mmoja.
Inasemekana kuwa jamaa huyo anashukiwa kumiliki joka hilo na kulitumia katika shughuli za ushirikina.
Kulingana na mdokezi, jamaa huyo huwa analipeleka joka hilo mtoni kunywa maji akiwa ameliweka kwenye mkoba maalamu.
Wakazi wanasema joka hilo hufanya maji katika mto ulio karibu na boma la jamaa huyo kukauka kila wakati anapolipeleka kunywa maji. 
“Hata akina mama wanaogopa kwenda mtoni au kupitia karibu na boma la jamaa huyo wakiogopa joka hilo,” akasema mdokezi.
Penyenye zasema jamaa huyo huwa anazungumza na joka hilo kwa lugha ya ajabu.
Na JOHN MUSYOKI


