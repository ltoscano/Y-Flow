
Matumizi haya ya simu yapigwe marufuku
Wapo baadhi ya wananchi wanaohitaji kupelekwa shule maalumu kwa ajili ya matumizi ya simu za mkononi. Tangu kuingia nchini kwa simu hizo kila mwaka kumekuwa na jambo jipya linaloibuka kutokana na kukua kwa teknolojia.
Wakati simu ilipokuwa inaweza kutuma ujumbe mfupi wa maandishi pekee, angalau watumiaji walikuwa wastaarabu kuliko ilivyo sasa ambapo kuna simu zenye njia mbalimbali za kutuma ujumbe mfupi wa maneno, sauti na picha. Baadhi ya watumiaji wa simu wamekwenda mbali zaidi kiasi kwamba sasa wanaweza kumpiga picha mtu yeyote bila ridhaa yake na kumtumia mtu mwingine. Kila mtu amekuwa mpigapicha, hata inapotokea ajali mtu anahangaika kupiga picha kama vile naye ni mwanahabari. Jambo baya zaidi ni pale daktari anapompiga picha mgonjwa na kuituma kwenye makundi ya WhatsApp. 
Mwananchi, Dar es Salaam


