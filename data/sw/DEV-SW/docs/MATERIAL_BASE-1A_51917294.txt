
SMS ya mapenzi ilinitoa hamu kutoka kwake tangu nilipoipata
KWAKO shangazi. Mimi nina umri wa miaka 38 na nimeoa. Juzi nilipata SMS ya mapenzi kwa simu ya mke wangu na tangu siku hiyo hisia zangu za kimapenzi kwake zimeisha. Nifanyeje?
Kupitia SMS Itategemea ni nani aliyekuwa ameandika ujumbe huo. Kama ni yeye basi hapo kuna maneno.
Kama ni mwanamume, usimwekelee makosa mke wako kwa sababu ni kawaida kwa wanawake kutongozwa na huenda hata hana shughuli naye.
Zungumza naye kuhusu ujumbe huo ili ujue hatua ya kuchukua.
DAWA ILINIMALIZA UJUZI SHANGAZI mimi nilikuwa timamu katika mambo hadi siku rafiki yangu aliponidanganya nitumie dawa. Tangu wakati huo nimekuwa hoi siwezi chochote. Sasa mama watoto anashuku nina mpango wa kando. Nifanye nini ili nirudi hali yangu ya awali? 
Kupitia SMS Ni makosa kutumia dawa yoyote ile bila maagizo ya daktari. Ushauri wangu ni kwamba umuone daktari umwelezee jambo hilo uone kama atakusaidia.


