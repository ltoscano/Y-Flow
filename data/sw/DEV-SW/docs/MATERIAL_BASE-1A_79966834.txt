
IGP asisitiza nidhamu kwa askari

Imeandikwa na Francisca Emmanuel

Imechapishwa: 12 Novemba 2016

MKUU wa Jeshi la Polisi nchini (IGP), Ernest Mangu amewaasa askari wote kuhakikisha wanadumisha nidhamu, upendo, umoja na amani katika nchi ili kulinda raia na mali zao.

IGP Mangu amesema hayo baada ya mazoezi yaliyofanywa kati ya mkuu huyo wa Polisi na askari wa kanda hiyo.
Naye Kamanda wa Polisi Kanda Maalumu wa Dar es Salaam, Simon Sirro amesema mazoezi hayo ni kwa ajili ya kuwajengea utimamu askari pamoja na kuwakumbusha wajibu wao wakati wote wawapo kazini.
‘’IGP aliona umuhimu wa mazoezi haya ambapo aliamua kushiriki nasi na kutuasa na kuwaasa askari wote Tanzania kuhakikisha kwamba wanadumisha nidhamu muda wote wawapo kazini,’’ alisema Sirro.
Alisisitiza kuwa mazoezi hayo yatakuwa endelevu ili kulinda afya zao kwani mazoezi kwa askari hao ni jambo linalotakiwa kufanywa kila siku katika maisha yao.


