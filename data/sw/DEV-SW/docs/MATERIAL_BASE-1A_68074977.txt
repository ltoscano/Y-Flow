Kesi ya Morsi yasikilizwa tena Misri

November 2, 2014

MAHAKAMA moja mjini Cairo jana ilianza
kusikiliza tena kesi ya rais aliyeondolewa
madarakani, Mohamed Morsi, pamoja na wanachama 14 wa Muslim Brotherhood.
Wanashtakiwa kwa kuchochea mashambulizi hatari dhidi ya waandamanaji Desemba 2012,
televisheni ya taifa ilisema.
Bw. Morsi na wenzake wanatuhumiwa kuchochea ghasia na kutoa amri kuuawa wapinzani waliokuwa wakiandamana nje ya Ikulu kupinga azimio tata la kikatiba lililopitishwa na Bw. Morsi, Novemba 2012 na kupanua utawala wake.
Kwa mujibu wa shirika la habari la China, Xinhua, ghasia hizo ziliacha takriban watu nane
wakiwa wameuawa.
Hali ya usalama iliimarishwa nje ya Chuo cha Polisi, ambako kesi hiyo ilikuwa ikiendeshwa.
Waislamu wamekuwa wakifanya maandamano ya mara kwa mara wakitaka Bw. Morsi kurudishwa madarakani tangu alipopinduliwa
na jeshi Julai, wakiita kupinduliwa kwake “mapinduzi.”
Hata hivyo, Waislamu hao wamekutana na msako mkubwa, ambapo mamia wameuawa na
maelfu kukamatwa.
Chama cha Muslim Brotherhood, ambacho Bw. Morsi anatoka, kilitangazwa chama cha kigaidi
mwezi Desemba na Serikali ya nchi hiyo.


