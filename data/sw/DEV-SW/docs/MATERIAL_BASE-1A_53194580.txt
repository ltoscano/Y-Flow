
CHELSEA YABANWA NA WEST BROM NYUMBANI

December 11, 2013

Timu ya Chelsea juzi usiku ilikamatwa na West Brom, baada ya kulazimishwa sare ya mabao 2-2 katika Uwanja wake wa Stanford Bridge jijini London
Chelsea ndiyo ilikuwa ya kwanza kupata bao dakika ya 45 lililofungwa na Samuel Eto’o lililodumu hadi kipindi cha pili.
Kipindi cha pili West Brom ilikuja juu na ambapo Shane Long aliisawazishia timu hiyo baada ya kupachika bao dakika ya 68.
Chelsea ilijikuta ikifungwa bao la pili dakika ya 68 na mshambuliaji Claudio Yacob, ambalo lilionekana kama lingekuwa la ushindi kwa West Brom.
Wakati mashabiki wakidhani kuwa Chelsea itaondoka uwanjani vichwa chini, Eden Hazard aliinusuru timu hiyo baada ya kupachika bao kwa mkwaju wa penalti dakika ya 90.
Kwa matokeo hayo, Chelsea imeporomoka hadi nafasi ya nne katika msimamo wa ligi hiyo ambayo ilitarajiwa kuendelea tena jana usiku ambapo Manchester United ilikuwa ikikabiliana na Arsenal.
Chelsea: Petr Cech, Ivanovic, Cahill, Terry, Azpilicueta, Ramires, Lampard, Willian, Oscar, Hazard na Eto’o. West Brom: Myhill, Reid, McAuley, Olsson, Ridgewell, Yacob, Mulumbu, Amalfitano, Sessegnon, Brunt na Long.
Katika mechi nyingine za ligi hiyo, Liverpool ilipata ushindi mnono wa mabao 4-0 dhidi ya Fullham.
Nayo Aston Villa iliibugiza Cardif mabao 2-0, huku Southmpton ikainyuka Hull City mabao 4-1 na timu za Crystal Palace zikatoka suluhu.


