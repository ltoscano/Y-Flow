
BAHATI YA MWENZAKO USIILALIE MLANGO WAZI
KUPOTEA kwa umeme mara kwa mara kwenye vitongoji duni mijini na maeneo ya vijijini si jambo la kustaajabisha.
Wakazi wa sehemu hizi hulazimika kukaa gizani kwa muda mrefu kabla ya kuona tena mwangaza.
Bi Susan Wendy Shihemi ni miongoni mwa wakazi wa kitongoji cha Kinyago kilichoko mtaani Eastleigh jijini Nairobi, ambao wamekuwa wakiathiriwa pakubwa na hali hiyo ya umeme.
Mwaka uliopita, Bi Shihemi alikuwa ameajiriwa kwenye saluni moja katika eneo hilo na kila wakati nguvu za umeme zilipopotea kwa siku nzima, alirudi nyumbani bila mkate licha ya kuwa na watoto wanaomtegemea.
"Ukiajiriwa kwenye saluni, unalipwa kulingana na kazi yako, ikiwa hutafanya kazi inabidi urudi nyumbani bila hata senti moja," anaeleza.
"Maisha yalikuwa magumu kiasi kwamba kulipa kodi ya nyumba ilikuwa shida," anaongezea Bi Shihemi ambaye sasa ni mwenyekiti wa kikundi cha wanawake 15, kinachofahamika kama Twinklers.
SHILINGI 50,000 Kikundi hiki kinamiliki hoteli ambayo walianzisha kutokana na tuzo ya Sh50,000 waliyopata baada ya kuibuka washindi katika shindano la kuokota pakiti za sabuni ya kufulia ya Ariel.
Mbali na kuajiri vijana watano, wanachama wa kikundi hiki ambao hawakuwa na kazi pia wamejipatia ajira katika hoteli hiyo.
"Wengi wetu ambao hatukuwa na kazi sasa tumejiajiri katika hoteli yetu ya kikundi na hata kuanzisha biashara zetu za kibinafsi," anasema.
Kikundi hiki kilianzishwa mwaka jana watengenezaji wa sabuni ya Ariel walipotembelea eneo hilo na kuwataka wanawake waliokuwa karibu kuunda makundi kwa ajili ya shindano la ukusanyaji wa pakiti za sabuni hiyo.
"Kwa bahati nzuri siku hiyo umeme ulikuwa umepotea na nilikuwa nikipiga soga tu na wenzangu mtaani kwa kuwa sikwenda kazini," anasema.
Akaendelea, "Tuliambiwa kujigawanya katika makundi ili tuanze shindano la kukusanya pakiti za Ariel. Tulichukulia kuwa mzaha lakini tukahakikishiwa kuwa shindano hilo lilikuwa la kweli na washindi wangepokea Sh50,000." Baada ya kukusanya karatasi hizo kwa takriban mwezi mmoja, wanakikundi hiki waligutushwa na habari njema kuwa ndio walikuwa wameokota bahati kwa kukusanya pakiti nyingi zaidi kuliko makundi mengineyo katika eneo bunge la Kamkunji, kaunti ya Nairobi.
Bi Shihemi anasema kuwa wanachama waliamua kuanzisha mradi ambao ungeimarisha maisha yao ya usoni badala ya kugawana fedha hizo na kisha kundi kusambaratika.
"Tulianzisha biashara ya hoteli kwa sababu ndiyo ingeajiri wengi wetu ambao tulikuwa tunafanya vibarua visivyo na tija," anaeleza.
FAIDA Kila siku baada ya mauzo wanachama wa kikundi hiki huketi chini na kufanya hesabu ili kubainisha faida waliyopata.
Robo tatu ya faida inayopatikana wanakopesha wanakikundi ambao wanatakiwa kurudisha fedha hizo pamoja na riba ya asilimia 10 kila baada ya mwezi mmoja.
"Robo inayosalia tunahifadhi kwenye benki," anasema Bi Julia Muthoni ambaye ni katibu wa kikundi cha Twinklers.
Bi Muthoni anaeleza kuwa tofauti na zamani ambapo alikuwa akifanya vibarua vya kufua nguo ili kujikimu kimaisha, sasa maisha yake yamebadilika kwa kiasi kikubwa.
"Unaweza kutembea kwenye nyumba zote mtaani bila kupata mtu wa kumfulia nguo. Vilevile, maji yakipotea katika kitongoji hiki, kazi hukwama," anasema Bi Muthoni ambaye ni mama ya watoto wawili.
Kulingana na Irene Mwathi ambaye ni afisa wa uhusiano mwema wa kampuni ya Procter & Gamble (P&G) ambayo inatengeneza sabuni ya Ariel, zaidi ya vikundi 140 kote nchini vimenufaika na shindano hilo la kukusanya pakiti ambazo hutupwa baada ya sabuni hiyo kuisha.
"Makundi ambayo yamefanikiwa kupata fedha hizo yanajihusisha na shughuli mbalimbali kama vile, ufugaji wa kuku, biashara ya makaa, utengenezaji wa matofali, biashara ya maziwa miongoni mwa nyinginezo," anaeleza Bi Mwathi huku akiongezea kuwa shindano hilo bado linaendelea.
Twinklers ni miongoni mwa vikundi Kulingana na Waziri wa Mipango na Ugatuzi Bi Anne Waiguru, tayari jumla ya Sh5 bilioni zimesabazwa katika maeneo bunge yote 290 kote nchini.
umla ya Sh4 bilioni ziligawanywa sawa ambapo kila eneo bunge lilipokea kiasi cha Sh13,847,586 huku fedha zilizosalia zikigawanywa kulingana na kiwango cha umaskini kwa mujibu wa ripoti ya shirika la takwimu nchini (KNBS).
Eneo bunge la Mandera usini ndilo limepata kiasi kikubwa cha fedha hizo cha BI Shihemi Sh31.8 milioni huku Lamu Mashariki ikipokea kiasi cha chini zaidi cha Sh14.2 milioni.
Vikundi vya wanawake, vijana na waleambavyo tayari vimewasilisha maombi ya kutaka kunufaika na fedha za Hazina ya Uwezo.
"Tukifanikiwa kupata fedha hizo za Uwezo tunalenga kufungua hoteli kubwa katikati mwa jiji la Nairobi," anasema mwenyekiti Shihemi.
mavu ambavyo vimetimiza vigezo vinavyohitajika vinaweza kuchukua mkopo wa kati ya Sh50,000 na Sh 500,000 bila kutozwa riba.
Kikundi kinapaswa kuwa na watu tisa na wasiozidi 15 wenye umri wa kati ya miaka 18 na 35. Kadhalika, kikundi hicho ni sharti kiwe na akaunti ya benki yenye jina la kikundi hicho 


