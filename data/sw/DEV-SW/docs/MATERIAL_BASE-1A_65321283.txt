
Serikali ina nafasi kubwa kukomesha mauaji
Namuunga mkono Waziri Mkuu, Kassim Majaliwa kwamba viongozi wa dini wakemee mauaji kwa sababu nchi yetu imeingia katika matukioa ya kuua, ambayo miaka ya nyuma hayakuwahi kutokea.
Tumeshuhudia mauaji ya watu kuchinjwa kama vile Mwanza, Tanga na Kigamboni (Dar es Salaam). Matukio haya hayakuandamana na wizi wa mali bali inaashiria ni chuki. Iwapo binadamu wa leo ataacha kujichukulia sheria mkononi inapozuka chuki baina yao, mauaji haya yatapungua.
Pamoja na hayo, Majaliwa nakuomba uelewe kwamba Serikali ina nafasi kubwa ya kukabiliana na haya kwa sababu ina vyombo vya dola kama polisi na jeshi. Kuna watu ambao wapo misikitini na makanisani, lakini hawawasikilizi viongozi wao kwa sababu wana misimamo yao. Hawa hata wakionywa vipi, bado wanaweza kutekeleza chuki zao. Isitoshe kuna wengine hawaendi kanisani wala msikitini. Hivyo Serikali ichukue hatua kukabili hili.
God A, Arusha 


