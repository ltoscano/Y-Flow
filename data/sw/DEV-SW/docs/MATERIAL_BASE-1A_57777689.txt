
Mume wangu amenisaliti
HUJAMBO shangazi? Nimeolewa na tuna watoto wawili. Wakati huu nina mimba ya mtoto wa tatu. Mume wangu aliponioa nilimpata na mtoto aliyezaa na mwanamke mwingine na nikakubali kumlea. Jambo la kushangaza ni kwamba juzi nilimfumania na mwanamke mwingine na nimechafuka roho nataka kumuacha.
Naomba ushauri wako.
Kupitia SMS Hali ikiwa kama hiyo huwa vigumu sana kuamua. Wewe na mume wako tayari mna watoto wawili na unatarajia mtoto wa tatu. Je, ukimuacha utaweza kulea watoto hao bila baba yao? Kama aliteleza tu na hiyo si tabia yake, jaribu kuzungumza naye uone kama anajuta kuhusu kitendo chake.
Akiomba msamaha na kukuhakikishia kuwa hatarudia msamehe ili kudumisha ndoa yenu.
Huwa ni busara kutafuta mbinu zote za kusuluhisha matatizo kabla ya kufikiria kuvunja ndoa.


