
Kulalamikia usichokuwa nacho
Kila mmoja anafahamu maisha yaliyopo kwa kipindi hiki ingawa baadhi wameamua kuifanya kuwa ni kichaka cha kuwasumbua wengine.
Unakuta mtu analalamika hali ngumu sana, ingawa hafanyi juhudi zinazoonekana kwamba anajitahidi kukabiliana na hali hiyo. Kwa wanaomfahamu kwa muda mrefu wanajua kuwa ndiyo utaratibu wake kuombaomba.
Hii ni kero, kwani ni tabia inayopunguza upendo uliokuwapo kati ya ndugu au rafiki wa muda mrefu. Huu ni wakati wa kila mmoja kufanya kazi kwa kujituma ili mambo yaende vinginevyo watu watatafutiana lawama zisizokuwa na sababu za msingi.
Kila mmoja anafahamu kuwa hali imebana na inahitaji kusaidiana pale inapobidi na siyo mtu anaitumia kama mtaji wa kutofanya chochote ili awe anaomba kutoka kwa ndugu na jamaa zake.
Zaitun, Mabibo


