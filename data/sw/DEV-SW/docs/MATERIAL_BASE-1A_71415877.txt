
Ugonjwa wamzuia Kikwete kumzika Sata
Nov 14, 2014

ALIYEKUWA Rais wa Zambia, Michael Sata, amezikwa Jumanne wiki hii nchini Zambia pasipo swahiba wake, Rais Jakaya Kikwete, ambaye amelazwa nchini Marekani akipata matibabu ya tezi za kiume.

Viongozi karibu wote wa nchi zilizo katika Jumuiya ya Uchumi ya Nchi za Kusini mwa Afrika (SADC) walihudhuria tukio hilo na kama usingekuwa ugonjwa, kwa mujibu wa Waziri wa Kazi na Ajira, Gaudentia Kabaka, Kikwete angehudhuria tukio hilo vile vile.

Kabaka alishuhudia ukaribu wa Kikwete na Sata wakati wa Mkutano wa Viongozi wa Nchi za Afrika na Japan uliofanyika katika Jiji la Yokohama, Juni mwaka jana ambapo alikaa karibu yao.

Kila ilipotokea nafasi, Kikwete na Sata walikuwa wakitaniana na kucheka pamoja. Unajua wote wamejaaliwa ucheshi na matokeo yake baadhi ya marais wengine wakawa wanakuja pale kuwasalimia.


