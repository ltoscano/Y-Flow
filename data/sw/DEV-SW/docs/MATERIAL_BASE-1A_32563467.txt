
Waamuzi wa Ligi Daraja la Kwanza nao wamulikwe
Mhariri Kumekuwa na hekaheka za kuwafungia waamuzi wanaochezesha mechi za Ligi Kuu. Ukweli ni kwamba kuna kila sababu ya kufuatilia hata mechi za madaraja ya chini kwamba kuna mambo yanafanyika huwezi kudhania.
Nadhani kuna kila sababu ya kuanza kufuatilia waamuzi hawa. Ligi Daraja la Kwanza ndiyo inayotoa timu za Ligi Kuu, matokeo yake timu zinapanda kwa uchezeshaji mbovu na zikija huku zinakuwa jamvi la wageni, hii kero ya waamuzi isitazamwe kwenye Ligi Kuu pekee, hata ligi madaraja ya chini.
Ninaamini TFF na wasimamizi wa ligi watakuwa makini kwa hili ninalolisema na kuleta mabadiliko kwenye uchezeshaji.
Cletus William Mubezi, Temeke, Dar es Salaam. 


