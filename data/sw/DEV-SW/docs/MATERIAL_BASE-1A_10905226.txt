
Je hivi vituko ni ishara kuwa nyakati za mwisho wa ulimwengu umekaribia?
ENDERE ALI, Nairobi
SUALA la wanaume kubaka vidosho limetanda kote nchini kutoka Mashariki hadi Magharibi.
Suala hili linawatia Wakenya kiwewe kwani kila jua linapochomoza na kutua, si mwalimu kuzalisha wanagenzi wa kike kumi, baba amemnajisi mwanawe na maafa mengine yasiyo na kicheko bali ni huzuni na kilio chungu nzima kwa familia zetu.
Suala la ngono pia limechukua usukani mioyoni mwa wachungaji na kusababisha hatari ya maambukizi ya virusi na magonjwa mengine yasiyoeleweka.
Waumini wa kike wamekuwa wakikaa kanisani hadi masaa ya usiku zaidi ambapo waliowaoa, baba wao na hata ndugu zao wamelalamikia pakubwa.
Kinachoaminika ni kuwa wahubiri wengi wamewabadilisha wengine wao kuwa kitoweo cha ngono. Jambo hili limesababisha ndoa nyingi na familia nyingi kusambaratika.
Wahubiri au watumishi wa Mungu inafaa wafanye kazi kulingana na matakwa ikiambatana na mapenzi yake ifavyoo na wawache kuwakandamiza wananchi.


