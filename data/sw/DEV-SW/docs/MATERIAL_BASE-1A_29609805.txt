
Viwanja vya CCM viwekewe miundombinu iliyo bora
Mhariri Wiki kadhaa zilizopita nilimsikia Waziri wa Habari, Nape Nnauye akisema Shirikisho la Soka Tanzania (TFF) lina wajibu wa kukaa na wadau wakiwamo wamiliki wa viwanja, kuangalia utaratibu wa kuweka vifaa vya kisasa kwenye viwanja vinavyotumika kwa michezo ya Ligi Kuu ili iwe rahisi kuwahudumia wachezaji wanapopatwa na matatizo uwanjani.
Nape alitoa ushauri huo mjini Mwanza, wakati wa maandalizi ya mchezo maalumu ulioandaliwa kwa ajili ya kuichangia familia ya mchezaji Ismail Halfan liyepoteza maisha kwa shambulio la moyo mwishoni mwa mwaka jana. Mhariri, ushauri Wa waziri Nape ni mzuri lakini ni vyema angeuelekeza kwa Chama cha Mapinduzi ambao ndiyo wamiliki wa viwanja vingi vinavyotumika kwenye Ligi Kuu.
CCM ndiyo wamiliki wa viwanja kama CCM Kirumba, Sokoine, Majimaji, Nangwanda Sijaona, Jamhuri Morogoro na Dodoma na Samora. Ikiwa mmiliki wa viwanja hivyo CCM ina wajibu wa kuweka huduma muhimu za kitabibu kwa wachezaji.
Mwanzagi Chunya, Msambweni. 


