
Wetang’ula atafuta kinga mahakamani
ERICK NGOBILO na WYCLIFFE MUIA
SENETA wa Bungoma Moses Wetang’ula amewaagiza mawakili wake kupinga kesi iliyowasilishwa na Musikari Kombo katika Mahakama ya Juu kuhusu uchaguzi wake wa useneta. 
“Kesi hiyo iliwasilishwa siku 38 baada ya uchaguzi mkuu kinyume na siku 28 zinazohitajika kisheria. Mahakama ya Juu tayari imetoa mwongozo kuhusu kesi hiyo na tunatumai kuwa sheria itafuatwa,”alisema Bw Wetang’ula.
Seneta huyo alisema kuwa uamuzi uliotolewa Ijumaa na Mahakama ya Rufaa kupinga rufaa yake hautaathiri kwa vyovyote wadhifa wake kama seneta wa Bungoma.
Bw Wetang’ula alipuuzilia mbali madai kuwa Mahakama ya Rufaa imeamua kuwa hafai kushikilia wadhifa huo.
“Hii ni tafsiri ya sheria isiyofaa. Mahakama ya Rufaa Desemba ilipuuzilia mbali rufaa yangu na kutaka uchaguzi huo urudiwe ambapo nilishinda kwa kura nyingi,” akasema.
Katika uamuzi wake Ijumaa iliyopita, Korti ya Rufaa mjini Kisumu iliunga mkono uamuzi wa Mahakama kuu kuwa Bw Wetang’ula aliwahonga viongozi wa kidini wakati wa mkutano uliofanyika Red Cross Kanduyi ambapo aliwapa Sh260, 000 mnamo Februari 22, 2013.
Jopo la majaji watatu lilitoa sababu kuu za kupuuzilia mbali uchaguzi wa Bw Wetang’ula na baadaye kutaka uchaguzi huo urudiwe.
Bw Wetangula alisema kuwa madai hayo ya kutoa hongo yalichunguzwa na Mkurugenzi wa Mashtaka ya Umma Keriako Tobiko baada ya Jaji Francis Gikonyo kutaka Seneta huyo achunguzwe.
“Uchunguzi uliofanywa na Mkurugenzi wa Ujasusi baada ya agizo la Bw Tobiko haukunipata na makosa yoyote. Madai hayo yalibainika kukosa ukweli wowote na kesi hiyo ikafungwa na ndio maana tukafanya uchaguzi tena Desemba 19,” alisema Bw Wetangula katika kikao na wanahabari mjini Bungoma.
Bw Wetangula alishutumu baadhi ya vyombo vya habari kwa kutumiwa na maadui wake wa kisiasa ili kutangaza kuwa hafai kushikia wadhifa wa useneta.
Seneta huyo alisema kuwa hatashtushwa na vitisho vya maadui wake na kusisitiza kuwa ataangazia kufanyia wakazi wa Bungoma kazi.
Alisema tafsiri mbaya ya sheria na Mahakama ya Rufaa imesababisha hali ya wasiwasi miongoni mwa wafuasi wake na wale wa muungano wa Cord.
Bw Wetangula alifichua cha KCA jijini bu wake ni liza muziki, kuogelea.
kuwa atang’ang’ana na vigogo wengine katika muungano wa Cord katika kuwania urais mwaka wa 2017.
Wakati huo huo Bw Wetangula aliikashifu serikali ya Jubilee kwa kushindwa kutoa uongozi mwafaka kwa taifa.
“Miradi tata ya ujenzi wa reli na kompyuta inatilia shaka uwezo wa Jubilee kuendelea kuongoza,” alisema Seneta huyo.


