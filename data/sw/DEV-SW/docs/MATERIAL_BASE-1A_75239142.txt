
Manusura wa ajali waendelea kutibiwa
WATU wawili wanaendelea kupokea matibabu katika hospitali ya wilaya ya Molo baada ya kuhusika kwenye ajali katika barabara ya Molo â€“Mau Summit.
Wawili hao ambao ni dereva wa gari aina ya probox na abiria wake walinusurika kifo baada ya gari hilo kupoteza mwelekeo na kubingiria mara kadhaa.
Kulingana na wananchi walioshuhudia ajali hiyo, probox hiyo ilikuwa ikiendeshwa kwa kasi kabla ya kupoteza mwelekeo. 
John Njoroge ambaye ni mmoja wa madereva anayehudumu katika barabara hiyo alisema barabara ya Molo Mau summit ina mashimo mengi jambo ambalo linasababisha ongezeko la ajali.
Probox hiyo ilikokotwa hadi kituo cha polisi cha Molo.
Na KIPKORIR RONO


