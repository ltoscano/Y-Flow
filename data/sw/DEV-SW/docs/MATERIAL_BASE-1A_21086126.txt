
Mhadhiri wa sheria akosoa utenda kazi wa wenzake
MAWAKILI nchini jana walilaumiwa kwa kutumia muda mwingi kufuata kesi ambazo huwapa pesa nyingi badala ya kufunza vyuoni.
Hili limesababisha kuwepo kwa mawakili wengi nchini ambao hawafanyi kazi inavyostahili, alisema Prof Njenga Munene wa Chuo Kikuu cha Egerton. Kulingana na Prof Munene, wahadhiri wengi wa somo la sheria hutumia muda mwingi katika kazi ya uwakili na hivyo kukosa muda wa kufunza kikamilifu.
“Tunahitajika kuwa na mawakili waliofuzu na kuijua kazi yao jinsi inavyostahili lakini wahadhiri wanakimbiza kila pesa ma kusahau kufunza,” alisema. Alikuwa akiongea katika Hoteli ya Cathy mjini Nakuru wakati wa kuzinduliwa kwa kitengo cha kufunza uwakili katika Chuo Kikuu cha Egerton.
Prof Munene alisema kuwa chuo hicho kilikuwa na lengo la kuwa mawakili waliofuzu na walio na tabia njema za kikazi kama vile kuwaheshimu wakubwa wao. Mkuu wa chuo hicho Prof James Tutoek alisema kuwa Kenya ina idadi ya mawakili 10,000. Hii ina maana kwamba wakili mmoja anahudumia takriban wananchi 4,000.
Prof Tuitoek alisema kuwa Egerton itajaza pengo zilizo katika idadi ya mawakili.
RACHEL KIBUI na FRANCIS MUREITHI


