
Usichokijua kuhusu Uingereza kujitoa Umoja wa Ulaya
Mawaziri wa mambo ya nje kutoka nchi waasisi wa EU, Ufaransa, Ujerumani,Ubelgiji, Italia na Uholanzi wakiwa katika kikao cha pamoja jana mjini Berlin kujadili hatima ya umoja huo baada ya Uingereza kujitoa. Picha na AFP.
Hii ni mara ya kwanza kwa nchi mwanachama kujitoa katika umoja huo tangu kuasisiwa kwake London, Uingereza. Wakati mataifa ya Ulaya yakiendelea kutafakari kuhusu uamuzi wa Uingereza kupiga kura kujiondoa kwenye umoja huo, kumejitokeza hoja kadhaa ambazo zinazua utata.
Hoja kubwa inayojadiliwa zaidi ni kuhusu kile kinachoitwa maswali tete ambayo yameanza kumulikwa ili kubaini kitu gani kinaweza kutokea katika uhusiano kati ya Uingereza na mataifa 27 yaliyosalia kwenye umoja huo.
Kwa hivi sasa Umoja wa Ulaya umo katika mshtuko na unaingia katika eneo ambalo bado hailijui. Hakuna mwanachama ambaye aliwahi kujitoa tangu kuasisiwa kwa umoja huo na kifungu cha 50 cha mkataba wa Ulaya kinatoa maelezo machache.
Yafuatayo ni baadhi ya maelezo kuhusu tukio hilo linaloendelea kujadiliwa duniani kote.
Nini maana ya "Brexit"
Ni kifupi cha maneno ambayo yanamaanisha uwezekano wa Uingereza kujitoa kutoka ndani ya nchi 28 zilizo wanachama katika Umoja wa Ulaya (EU).
Hii ni mara ya kwanza kwa Uingereza kuendesha kura hiyo ya maoni.
Neno hilo `Brexit' lilitumiwa kama sehemu ya kufuata mfano wa neno "Grexit" lililotumiwa wakati Ugiriki ilipokuwa karibu kutolewa katika matumizi ya sarafu ya Euro. Swali la lilijitokeza Wapiga kura waliulizwa, " Inafaa Uingereza iendelee kubaki kuwa mwanachama wa Umoja wa Ulaya au iondoke katika umoja huo?
Swali hilo lilipendekezwa na Tume ya Uchaguzi ya Uingereza na kukubaliwa na Serikali pamoja na Bunge la nchi hiyo.
Kwa nini imefanyika sasa:
Hatua hiyo ilifanyika ili kukamilisha matakwa ya Chama cha Conservative kama ilivyoahidiwa na Waziri Mkuu wa Uingereza, David Cameron aliyeahidi kufanya kura ya maoni kama angechaguliwa tena katika Uchaguzi Mkuu wa 2015.
Kwa ujumla wanachama wa Conservative ambao hivi sasa ndiyo wengi wamegawanyika juu ya uanachama wa EU kwa takribani miaka 40.
Waconservative wa hali ya chini kwa jumla wanapendelea kuondoka EU wakati wengine waliosalia wanapendelea kusalia kwenye jumuiya hiyo. Umuhimu Watu waliopendekeza Uingereza kujitoa, wanaamini itaipa uhuru Uingereza kutoka utawala ambao unazuia mafanikio ya uundwaji wa ajira na kuruhusu nchi kuchagua sheria yake na marafiki wa biashara. 
Wanaharakati wanaounga mkono uanachama wa Uingereza katika jumuiya kama ambavyo zilivyo nchi nyingine itasaidia kuboresha ushawishi wa nchi ulimwenguni katika masuala ya jeshi na usalama wa kiuchumi.
Wapigakura waliostahili Raia wa Uingereza wenye umri wa zaidi ya miaka 18 ndiyo waliopiga kura. Hii inajumuisha raia walioko Uingereza na katika mataifa mengine ya Jumuiya ya Madola.
Itachukua muda kuondoka EU Sheria namba 50 inaeleza kuwa nchi yoyote mwanachama inaweza kujiondoa lakini kwa masharti kadhaa.
Moja ya masharti hayo ni kuwa mchakato wowote wa kujitoa unakamilika ndani ya miaka miwili tangu siku ya kwanza ya kuanza mchakato huo. Katika kipindi hicho Uingereza itaendelea kukubaliwa na mkataba pamoja na sheria za EU, lakini haitashiriki katika kufanya uamuzi wowote.
Mambo yatakayozingatiwa kabla ya kuondoka Itaanza kuzungumzia vipengele vya kuondoka kwake. Masuala makubwa ikiwamo vitu kama kanuni gani za kifedha ambazo bado zitakuwapo kwa mji wa London, ushuru wa biashara na haki za makundi ya raia kwenye mataifa ya Umoja wa Ulaya.
Athari gani zinazoonekana kwa Uingereza kujitoa EU?
Baadhi wanaamini kujitoa kwake kutahamasisha mataifa mengine kufuata mfumo wa kufanyika kura ya maoni kwenye maeneo yao.


