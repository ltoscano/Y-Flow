
Leopards yaagizwa kuandaa SGM tena
AFISI ya Usajili wa Vyama vya Kijamii imeagiza klabu ya AFC Leopards ifanye upya mkutano wake maalum (SGM) kujadili matatizo yanayoikumba timu hiyo kongwe.
Naibu Msajili wa afisi hiyo, Joseph Onyango imeipatia klabu hiyo siku 21 kutekeleza agizo hilo na kuwasilisha ripoti ya mkutano huo kwa muda usiozidi siku saba.
Onyango alisema afisi yake imelazimika hatua hiyo kufuatia maombi ya wanachama wa kjlabu hiyo. 
“Nimepokea barua kutoka kwa mwenyekiti wa wafuasi wa klabu wakiitisha mkutano maalum kutatua matatizo yanayokabili klabu kwa jumla,” barua hiyo ilisoma, “barua ya wanachama imeandamana na majina ya wanachama wa sasa.” Afisa huyo aliituma barua hiyo Januari 5, 2015 kwa katibu wa klabu hiyo maarufu kama Ingwe.
tena Wanachama kupitia kwa mwenyekiti wao, James R. Wakhungu Sakwa wameomba mkutano wao maaluma ufanywe upya bada wa mwingine uliofanyika Desemba 28 kutibuka.
Mkutano uliotibuka kwa kukosa idadi ya kutosha ya wanachama ulifanyika katika ukumbi wa taasisi ya Railways Training Institute (RTI). 
Na JOHN ASHIHUNDU


