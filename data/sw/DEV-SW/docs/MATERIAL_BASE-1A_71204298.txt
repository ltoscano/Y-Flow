
Wanasiasa ndio wanatumia ukabila kama silaha ya kupigania uongozi
KENNEDY OTIENO Kinoo-Nairobi
MARA nyingi, ukabila umechukuliwa kama kitu kibaya mtu akijihusisha nao.
Mara kwa mara tunapewa ujumbe kutoka sekta mbali mbali kuwa tusiwe wakabila.
Ningependa tusimuliwe kwanini kuwa na kujivunia utofauti wa mila za kabila zetu tofauti isiwe jambo la busara badala ya kuwa swala la kututenganisha kama Wakenya.
Wanasiasa haswa wamechukulia swala hili la ukabila kama silaha la kushindania uongozi wa kisiasa kwa kutupumbaza kuwa wanatetea "kabila" lao au letu. Kenya, na ulimwenguni mzima, kuna aina mbili tu za kabila. Tajiri na maskini. Shida zao zafanana ulimwenguni mzima bila kujali swala la rangi ya ngozi au kabila. 
Kwa hivyo, kama Wakenya inafaa tufikirie mara tatu kabla ya kubali kutenganishwa na misingi ya ndimi ambazo tunaongea na mila zetu tofauti.
Tujivunie kabila zetu na tofauti zake kwanza kisha tutaweza kuheshimu za wenzetu.
Vijana wasizue vita kwa kutofautiana kikabila lakini watengamane kwa kujali hatima yao ya usoni.


