
12 kuwavaa Uganda soka la ufukweni

Imeandikwa na Grace Mkojera

Imechapishwa: 30 Novemba 2016

KOCHA wa timu ya Taifa ya soka la Ufukweni, John Mwansasu ametangaza kikosi cha wachezaji 12 kitakachoingia kambini kujiandaa na mchezo wa kimataifa wa kirafiki dhidi ya Uganda utakaochezwa Desemba 9 mwaka huu. 

Meneja wa soka la ufukweni, Deo Lucas alitangaza kikosi hicho jana kwa niaba ya Mwansasu ambaye hakuwepo kutokana na dharura.
Aliwataja wachezaji hao kuwa ni Ally Rabby, Rajab Ghaba, Khalifa Mgaya, Mwalimu Akida, Mohamed Rajabu, Juma Ibrahim, Kashiru Salum, Talib Ally, Ahmad Ally, Kassim Kilango, Mohamed Rajab na Samwel John.
“Kikosi hicho kitaingia kambini Desemba mosi mwaka huu kujiandaa na mchezo huo wa kirafiki kama sehemu ya kujipima nguvu,”alisema.
Alisema kipa Juma Kaseja alikuwa ni miongoni lakini alitolewa kutokana na matatizo, lakini baadaye kuna uwezekano wa kuongezwa wengine kwa ajili ya kuongeza nguvu.


