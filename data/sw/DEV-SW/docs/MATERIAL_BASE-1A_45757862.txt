
MALARIA ni ugonjwa wa kuambukiza u n a o l e t w a na chembe chembe zinazojulikana kwa jina la kitaalamu plasmodium.
Chembe chembe hizi huingia ndani ya mwili wa binadamu baada ya kuumwa na mbu jike aina ya Anopheles.
Mbu mwenye chembe chembe za plasmodium anapomuuma mtu, humuingizia baadhi ya mate yenye viini vya
kuambukiza kwenye kidonda, hivyo kusambaza malaria. 
Viini hivi husafiri hadi katika maini ambapo hukaa hadi vifikie ukomavu.
Kuna aina 4 za malaria, ambazo ni P. vivax, P. malariae, P. ovale na P. falciparum. Zimepewa majina kulingana
na aina ya plasmodium inayozisababisha. Aina 3 za kwanza si hatari lakini falciparumni ni hatari mno na hata inaweza kusababisha kifo kwa haraka zaidi.
Hii ni kwa sababu ikishaingia tu mwilini huzaana kwa wingi ndani ya damu. Chembe chembe nyekundu za damu (ambazo husambaza oksijeni mwilini), zilizoathirika huwa nzito na haziwezi kuingia kwenye kapilari. Hali hii
husababisha kufa kwa sehemu ya ubongo, maini, mapafu, figo na matumbo kwa sababu ya ukosefu wa oksijeni, jambo ambalo husababisha kifo kama haita tibiwa haraka.
Dalili za malaria ni pamoja na homa, kutetemeka, maumivu ya viungo, kutapika, anemia (inayosababishwa na
kuachana kwa chembechembe nyekundu za damu), kuumwa kichwa na kuharibika kwa retina. Dalili hizi hujitokeza
kila baada ya siku mbili kwa maambukizi ya P. vivax na P. ovale, wakati dalili za P. malariae na P. falciparum hujitokeza kila baada ya siku tatu.
Inaweza kuambatana na homa inayojitokeza kila baada ya kati ya saa 36-48 au homa isiyoshadidi lakini inayoendelea.
Watoto walio na malaria mara nyingi hudhihirisha mkao usiokuwa wa kawaida, ishara ya uharibifu wa ubongo. Imegunduliwa kuwa malaria husababisha matatizo ya kutambua hasa kwa watoto.
Pia husababisha kuenea kwa anemia katika kipindi cha kukua haraka kwa ubongo na uharibufu wa moja kwa moja
wa ubongo.
Uharibifu huu wa kinurolojia hutokana na malaria ya ubongo ambayo ni hatari mno kwa watoto. Malaria ya aina hii uhusishwa na uweupe wa retina, ambayo inaweza kuwa na manufaa kama ishara ya kutofautisha malaria na visababishi vingine vya homa.
Shirika la Afya Duniani (WHO) liliwahi kutoa ripoti kwamba katika kipindi cha mwaka 2013, zaidi ya watu milioni 198 waliambukizwa malaria na imekadiriwa kuwa watu 584,000 walikufa kutokana na ugonjwa huo.
Karibu watu wanne kati ya watano waliokufa ni watoto walio chini ya umri wa miaka mitano. Karibu nchi 100
duniani huathiriwa na ugonjwa huu hivyo kutishia maisha ya watu wengi.
Inakadiriwa kuwa watu bilioni 3.2 duniani wanakabiliwa na hatari ya kuambukizwa malaria.
Ili kukabiliana na ugonjwa huo, wataalamu wa kisayansi wamebaini njia mpya ya kutia dawa za kuua mbu kwenye vyandarua.
Njia hiyo imefanikiwa kwa asilimia 100 katika kukabili baadhi ya aina za mbu. Ripoti ya utafiti wa kimataifa inasema njia hiyo inayotumia nguvu za umeme za elektrostatiki kupaka dawa huwezesha vyandarua kubeba viwango vya juu vya dawa.


