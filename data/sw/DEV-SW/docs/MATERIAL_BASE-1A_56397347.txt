
Bakteria hatari kwa matumbo
NINGEPENDA kupata maelezo kamili kuhusu `Salmonella gastroenteritis' Kevin, Mombasa Hali hii pia inafahamika kama kuvimba kwa tumbo na matumbo kutokana na maambukizi ya bakteria ya `Salmonella'.
Maambukizi hutokana na kumeza bakteria hizi kupitia chakula au maji na hata mikono chafu. Vyakula kama mayai, maziwa, nyama ya ng'ombe na ya ndege wa kufugwa hasa ndivyo viko kwenye hatari ya kusambaza bakteria hii. Kadhalika matunda na mboga zaweza athirika hasa iwapo samadi imetumika kama mbolea.
❍Homa, kuendesha, kukosa hamu ya chakula.
Ishara zake ❍Kichwa kuuma, kichefuchefu na kutapika.
❍Maumivu ya tumbo.
❍Wakati mwingine damu au makamasi hujitokeza kwenye kinyesi. Hali hii ikiendelea kwa muda mrefu yaweza kusababisha kukaukiwa huku ikiwakumba sana watoto, wazee na watu walio na kingamwili dhaifu ya mwili.
Tiba Ni kawaida kwa mtu kuanza kusikia nafuu baada ya wiki moja na matumizi ya kiua vijasumu hayahitajiki. Hata hivyo, huenda daktari akashauri matumizi ya viua vijasumu kwa watoto wachanga na wazee.
kukabiliana na hali hii: :: Kunywa maji na viowevu vingine kwa wingi. Iwapo mtoto amekaukiwa, tumia uowevu wa kurejesha maji mwilini kuambatana na ushauri wa daktari. Sharti uepuke viowevu vilivyo na kaboni wakati huu.
:: Hasa kwa watoto wachanga, usitumie dawa za kuzuia kutapika na kuendesha ila tu baada ya ushauri wa daktari.
:: Watoto wanaonyonya wanapaswa kuendelea kufanya hivyo huku wale ambao washaanza kupewa chakula wakiendelea na ratiba yao ya lishe kama kawaida hata wakiwa wagonjwa. 


