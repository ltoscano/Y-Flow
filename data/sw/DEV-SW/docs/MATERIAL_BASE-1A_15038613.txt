
Wanaharakati wakataa kusitisha maandamano
NEW YORK, Marekani MUUNGANO wa kitaifa wa wanaharakati siku ya Jumanne ulikataa mwito wa kukomesha maandamano dhidi ya wanaochukia polisi jijini New York, baada ya maafisa wawili wa polisi kuuawa. 
Badala yake muungano huo unataka kuwe na maandamano makubwa zaidi mkesha wa Mwaka Mpya.
Jiji hilo kubwa zaidi nchini Marekani limeachwa na mshtuko mkubwa kufuatia mauaji hayo ya maafisa hao; Wenjian Liu, 32, na Rafael Ramos, 40, waliopigwa risasi vichwani walipokuwa ndani ya gari lao la doria mchana katika eneo la Brooklyn siku ya Jumamosi. 
Mtu aliyewaua maafisa hao alitambuliwa kuwa Ismaaiyl Brinsley, 28, ambaye polisi wanasema alifahamika kwa kuwa na chuki na maafisa wa polisi, na kwamba alijitoa uhai punde baada ya kutekeleza mauaji hayo. Brinsley alikuwa ameandika kwenye mtandao wake wa Instagram, maelezo yaliyoonekana kuwa dhidi ya serikali na alizungumzia kuuawa majuzi kwa watu weusi wawili hivi majuzi.
Miji kadhaa nchini Marekani imekumbwa na msururu wa maandamano ya kupinga mauaji hayo ya maafisa hao wa polisi. 
Na AFP


