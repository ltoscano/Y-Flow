
Mapambo ya harusi DONDOO
Pamoja na ukweli kuwa kila harusi ina ubunifu wake, linapokuja suala la mapambo karibu harusi zote huwa na lengo moja tu, nalo ni kuleta mandhari ya kipekee katika siku hiyo muhimu.
Katika hili wataalamu wa mambo ya mapambo ya harusi walikuja na dondoo moja kubwa ya kuzingatia rangi katika mapambo yako.
Hapa wanasisitiza kuhakikisha rangi inayotumika katika mapambo iwe inaendana na rangi za harusi. Hii itasaidia kuleta muunganiko wenye ladha moja.
Ikiwa unatumia rangi ya dhambarau kama rangi kiongozi katika mavazi yako, hakikisha rangi hiyo pia inaingia katika mapambo ya ukumbi au mahali unapofanyia sherehe yako hiyo.
Kama unahisi kwa kufanya hivyo inaweza kukuharibia malengo yako, si vibaya ukatumia rangi nyeupe na rangi mpauko wa rangi uliyokusudia kuitumia kama rangi kiongozi.
Dondoo nyingine muhimu katika mapambo ya harusi ni kutochanganya rangi. Hakikisha rangi zote za mapambo unayotumia zinaendana na rangi ya msingi. 


