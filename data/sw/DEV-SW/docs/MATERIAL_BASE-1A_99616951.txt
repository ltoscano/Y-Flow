
TOC kuchaguana leo

Imeandikwa na Mwandishi Wetu

Imechapishwa: 10 Desemba 2016

KAMATI ya Olimpiki Tanzania (TOC) leo inatarajia kufanya uchaguzi wake mkuu mjini hapa ambapo mgeni rasmi anatarajiwa kuwa mkuu wa mkoa wa Dodoma, Jordan Rugimbana.

Katibu Mkuu wa TOC, Filbert Bayi alisema jana mjini hapa kuwa, Rugimbana ndiye atakayefungua mkutano huo wa uchaguzi wa viongozi wa TOC watakaokuwa madarakani kwa miaka minne ijayo. 
Alisema kuwa maandalizi yote ya uchaguzi huo yanakwenda vizuri na tayari wajumbe wa mkutano huo, ambao ni viongozi wa vyama na mashirikisho mbalimbali ya michezo, wameshawasili mjini hapa tayari kwa mkutano huo mkuu.
Nafasi ambazo zitagombewa leo ni pamoja na Rais, Makamu wa Rais, Katibu Mkuu, katibu msaidizi, Mhazini Mkuu, Mhazini Msaidizi na wajumbe wa Kamati ya Utendaji 10.
Kwa mujibu wa Katibu wa Kamati ya Uchaguzi ya TOC, Harrison Chaulo, wagombea wa nafasi za ujumbe kutoka Tanzania Bara ni pamoja na Muharam Mchume, Irene Mwasanga , Noorelain Shariff, Juliana Yassoda na Noel Kiunsi.
Wakati wanaowania ujumbe kutoka Zanzibar ni Suleiman Ame Khamis, Mussa Abdulrabi Fadhi, Nassra Juma Mohammed, Ramadhan Zimbwe Omar, Said Ali Mansab, Sheha Mohammed Ali, Abdulhakim Cosmas Chasama na Shukuru Abass Nassor.
Wagombea ambao wanaingia katika uchaguzi wakiwa hawana wapinzani ni Rais anayemaliza muda wake, Gulam Rashid, Henry Tandau anayewania Umakamu wa Rais, Katibu Mkuu Bayi, Suleiman Jabir anayewania ukatibu msaidizi katibu msaidizi, Mhazini Mkuu na msaidizi wwake, Charles Nyange na Juma Khamis Juma Zaidy.
Chaulo alisema kuwa hakuna mgombea yoyote aliyekatwa katika usaili, Hassan Jarufu, Lukelo Wililo na Abdul-rahman Mohamed Hassan Saleh, ambaye alionesha nia ya kukata rufaa, lakini alishindwa kufanya hivyo.
Kamisheni ya Wachezaji ya TOC, ambayo inaundwa na wachezaji kutoka vyama na mashirikisho ya michezo mbalimbali, juzi waliapata viongozi wao wapya katika uchaguzi ulifanyika Dodoma hoteli na kufunguliwa na Mkuu wa Wilaya ya Dodoma Mjini, Christina Mndeme.


