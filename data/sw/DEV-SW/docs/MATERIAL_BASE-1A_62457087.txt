
Kocha wa West Kenya atema wachezaji saba 
Nyabinge, alifichua kuwa amepewa kandarasi ya miaka miwili na wasimamizi wa timu hiyo akisema kuwa pia anatakiwa kutimiza masharti makali ikiwa kama anatarajia kuendelea kuwa Kocha wa timu hiyo ambayo ina makao yake Kakamega. Na TITUS MAERO
MKUFUNZI mpya wa timu ya kandanda inayoshiriki kwenye ligi ya supa daraja ya “B” West Kenya Sugar Hesborn Nyabinge amewatema wachezaji saba.
Nyabinge, ambaye amechukuwa mahali pa Ezekiel Akwana, amefichua kuwa atawasajili wachezaji wengine wapya kutoka klabu mbali mbali ambao wako katika majaribio uwanja wa kurekebisha tabia wa Kakamega.
Wachezaji ambao waliochujwa ni walinda lango Gradius Ochieng na Dan Opondo, Maxwell Onyango na Issa Anyika (kiungo cha kati), Brian Mandela (mushambulizi), Alloyce Masika na Dennis Orenge (mabeki).
“Majaribio ya kuwasajili wachezaji wapya yanaendelea.
Nina imani kuwa shuguli hiyo itamalizika hivi karibuni,” Nyabinge aliliambia Taifa Leo michezo mjini Kakamega wakati wa mazoezi na pia majaribio ya wachezaji.


