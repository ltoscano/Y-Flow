
Vijana kuoneshana kazi Ijumaa

Imeandikwa na Mwandishi Wetu

Imechapishwa: 07 Desemba 2016

NUSU fainali ya Ligi Kuu ya vijana wenye umri chini ya miaka 20 inatarajiwa kutimua vumbi keshokutwa ambapo Simba itamenyana na Stand United kwenye uwanja wa Azam Complex Chamazi.

Ligi hiyo inahusisha timu za vijana za timu zote zinazoshiriki Ligi Kuu Tanzania Bara. 
Mchezo huo umepangwa kufanyia saa 10 jioni ukitanguliwa na ule wa Azam dhidi ya Mtibwa Sugar. Timu hizo zimetinga hatua ya nusu fainali baada ya kum- aliza hatua ya makundi ambapo yalipangwa mawili.
Kundi A timu zilizofuzu hatua hiyo ni Simba ya Dar es Salaam na Mtibwa Sugar na Morogoro na kundi B lililokuwa likitumia kituo cha Kagera timu zilizofuzu ni Azam na Stand United.
Ofisa Habari wa Shirikisho la Soka Tanzania (TFF), Alfred Lucas alisema jana kuwa fainali za mashindano hayo mwishoni mwa wiki hii.
Ligi hiyo ilizinduliwa rasmi Novemba 15 mwaka huu ikiwa imedhaminiwa na Benki ya DTB ambapo kila klabu ilipewa Sh milioni 10 na kurushwa moja kwa moja na kituo cha runinga cha Azam.
Katika kituo cha Dar es Salaam kulikuwa na timu za JKT Ruvu, Simba, Ruvu Shooting, Ndanda, Majimaji ya Songea, Mtibwa, Mbeya City na Prisons. Kituo cha Kagera kulikuwa na timu za Azam, African Lyon, Mbao FC, Toto Africans, Mwadui, Stand United, Kagera Sugar na Yanga


