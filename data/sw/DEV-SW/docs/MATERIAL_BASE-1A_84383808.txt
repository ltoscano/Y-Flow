
Jabari Robben atia bao la 100
BERLIN: Nyota wa timu ya taifa ya Uholanzi, Arjen Robben, alisisitiza hadhi yake kama mmoja kati ya viungo stadi zaidi duniani alipofunga bao lake la 100 kwenye ushindi wa 2-0 uliosajiliwa na Bayern Munich dhidi ya Freiburg, Jumanne usiku ugani Allianz Arena.
Ushindi huo uliiwezesha Bayern kudhibiti uongozi wa jedwali la Bundesliga kwa alama 42, pointi 12 mbele ya VfL Wolfsburg inayoshikilia nafasi ya pili.
Mabao kutoka kwa Robben na Thomas Mueller yalitia koleo kwenye ushindi wa Bayern hata ingawa pigo kubwa kwa kikosi cha Pep Guardiola lilikuwa kuwashuhudia Medhi Benatia, Robert Lewandowski na Xabi Alonso wakipata majeraha.
Ingawa hivyo, huenda majeraha hayo yasikisonge sana kikosi cha Bayern hasa ikizingatiwa kwamba vijana wa Guardiola wanajiandaa kuanza likizo ya msimu wa baridi Jumapili baada ya mechi ya mwisho Ijumaa dhidi ya Mainz ugenini.
Awali, mwenyekiti wa Bayern, Karl-Heinz Rummenigge alimtaja Robben kama “mchezaji bora zaidi duniani” baada ya Mholanzi huyo kucheka na wavu mara mbili kwenye ushindi wa 4-0 dhidi ya Augsburg Jum iliyopita.
Robben, 30, funga mabao tisa kwenye mechi 12 za Bundesliga ms huu 


