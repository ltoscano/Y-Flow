
Zaidi ya 30 wauawa na moto mkubwa
Na MASHIRIKA
SLAVYANSK, Ukraine, ZAIDI ya watu 30 waliuawa baada ya moto, uliokisiwa kusababishwa na wahuni, kuteketeza mji wa Odessa, ulioko Kusini mwa Ukraine, huku ghasia zikishuhudiwa nchini humo baada ya Serikali mya kuingia mamlakani.
Serikali hiyo inasemekana kuungwa mkono na mataifa ya Kimagharibi.
Waziri wa Masuala ya Ndani alisema takriban watu 31 walifariki kwenye moto huo uliotokea Ijumaa, huku vyombo vya habari nchini humo vikisema kuwa wapiganaji wanaoungwa mkono na Urusi wanaaminika kuwa ndani ya jengo lililoteketezwa.
Wengi walifariki kutokana na moshi mzito, huku wengine wakikufa walipokuwa wakijaribu kujisalisha kwa kuruka kupitia madirisha.
Urusi ilisema inaghadhabishwa na tukio hilo huku mjini huo karibu na ufuo wa bahari huku hofu ikitanda nchini humo kufuatia mgogoro wa mwezi mmoja. Imesemekana kuwa huenda Urusi inapanga kuvamia nchi hiyo kulipisha kisasi kushambuliwa kwa watu wanaoamiwa kuwa raia wake.
Huku hayo yakijiri, mapigano katika ya wapiganaji wa kutoka Urusi na wale wa Ukraine yalianza upya katika mji wa Slavyansk. Mapigani hayo yalipelekea vifo vya wanajeshi wawili zaidi wa Ukraine, na kufikicha 9 watu ambao wameuawa katika mji huo wa mashariki mwa nchi hiyo kwa siku moja.


