
Vitendo vya wizi, ujambazi vimezidi Mbagala
Abdul Fumba, Mbagala
Gari aina ya Toyota Noah likinyanyuliwa na gari maalumu, baada ya kugonga nyumba katika eneo la Tabata Dampo Dar es Salaam juzi, kutokana na vifusi vilivyomwagwa barabarani bila ya kusambazwa. Picha na Salim Shao
Mhariri, Natoa rai hii kwa Jeshi la Polisi lichukue hatua haraka kwa sababu sisi wakazi wa Mbagala, wilayani Temeke sasa imekuwa ni jambo la kawaida kusikia risasi zinalia.
Ingawa ni vigumu kufahamu yanakotokea matukio hayo, lakini tumeshuhudia watu kadhaa wakivamiwa, kuibiwa na kujeruhiwa kwa kupigwa risasi.
Mimi nahisi kuna shehena ya silaha ambazo zinamilikiwa na watu au vikundi na kutumika katika matukio haya.
Mfano wiki mbili zilizopita watu ambao hawakufahamika walisikika wakirusha risasi mara saba. Inaelekea watu hawa walitoka eneo la Chamazi na milio ilionyesha kuwa walikuwa wanatembea barabarani na katika kutishia watu kila baada ya muda walikuwa wanapiga risasi hewani, pengine ili wasiwafuatilie au wasijitokeze maeneo wanayopita.
Mimi nafikiri kama polisi watafanya msako kwa kushirikiana na raia wanaweza kuzikamata silaha hizo kwa sababu watu hawa hawaishi mbinguni bali ni hapahapa duniani. 


