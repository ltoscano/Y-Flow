
Quality Group, Sonalika kuanza kuunganisha matrekta nchini

Imeandikwa na Hellen Mlacky

Imechapishwa: 25 Oktoba 2016

KAMPUNI ya Quality Group Limited(QGL), kwa kushirikiana na kampuni ya Sonalika International Tractors limited wamesaini mkataba wa kuanza kuunganisha mashine na vifaa vya kilimo nchini yakiwemo matrekta ikiwa ni sehemu ya kuunga mkono
juhudi za Rais Dk. John Magufuli za kuifanya Tanzania kuwa nchi ya viwanda.

Akizungumza baada ya kusaini mkataba huo jijini Dar es salaam, Meneja Masoko wa QGL, Timoth Shuma alisema tayari wameshakamilisha hatua za awali za kuanzisha kiwanda hicho ambacho kitajengwa mkoani Morogoro na uwekezaji wake utakuwa kati ya sh bilioni 50 na bilioni 100. 
Alisema kwa sasa gharama ya kununua trekta ni kubwa kutokana na gharama za usafirishaji hadi linapoingia nchini hivyo watakapoanza kuingiza vifaa na kuunganisha katika kiwanda hicho itapunguza gharama na hivyo wakulima kufanya kilimo cha kisasa na cha biashara. 
Soma Habarileo Oktoba 26 kwa habari zaidi.


