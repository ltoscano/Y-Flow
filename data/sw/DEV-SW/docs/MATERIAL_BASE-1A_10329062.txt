
Wadau wa elimu wapewa changamoto
Mussa Mwangoka, Mwananchi mwananchipapers@mwananchi.co.tz
Sumbawanga. Wadau wa elimu nchini wametakiwa kuendelea kuwekeza kwenye sekta hiyo kwa kujenga vyuo vya ufundi ili vijana watakaonufaika na mfumo wa elimu bure watumie fursa hiyo kujiendeleza zaidi.
Meneja wa Benki ya CRDB Tawi la Sumbawanga mkoani Rukwa, Cornelius Msigwa alisema hayo juzi wakati wa mahafali ya kuhitimu ya wanafunzi wa kidato cha sita na wananchuo wa chuo cha Ualimu, katika Taasisi ya elimu ya St Aggrey Chanji ya mjini hapa.
Alisema sera hiyo inafungua nafasi ya uwekezaji mkubwa katika shule zitakazoweza kutoa mafunzo kwa ajili ya wanafunzi wa kidato cha tano na sita.
Mkurugenzi wa Taasisi ya St Aggrey, Mboka Mwambusi alisema sera ya elimu bure isiwe na ubaguzi kwa wale wanaosoma shule za Serikali bali ilenge na kwa shule binafsi. 


