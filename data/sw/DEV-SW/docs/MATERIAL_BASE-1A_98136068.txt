
Wazazi kupigana mbele ya watoto ni utovu wa nidhamu
Ingawa kila jamii ina utamaduni wake, naamini katika kila jamii hakuna wazazi wanaoona ufahari kugombana na hata kufikia kurushiana makonde mbele ya watoto wao. Hata kama wazazi mna hasira namna gani siyo ustaarabu kuanza kuvutana nguo huku mkitoa maneno makali mbele ya watoto wadogo.
Inawezekana leo msione kuwa ni tatizo kubwa, lakini mtoto yeyote ambaye ameishi akishuhudia wazazi wakipigana huathirika kwa namna fulani katika makuzi ya mtoto yake.
Jambo baya zaidi ni kuwa hufika wakati ambapo hata watoto wakiwa na ndoa zao hujikuta wanaona kupigana ni utamaduni wa kawaida, kwa kuwa wameishi wakiona mama yao anapigwa na kufungiwa nje ya nyumba au jikoni. Vitendo hivi pia vimefanya baadhi ya wasichana kuwachukia baba zao na kuwaona ni watu wasio na huruma. 
Nzugule, Itonjanda


