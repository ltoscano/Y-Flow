
Kiungo wa zamani Simba agoma kusaini
Dar es Salaam. Kiungo wa zamani wa Simba raia wa Burundi, Pierre Kwizera amegoma kusaini mkataba mpya wa kuichezea Rayon Sports mwishoni mwa msimu na kusema akili yake yote ni kutaka kuichezea tena Simba ama timu yoyote.
Akizungumza na gazeti la New Times la Rwanda, kiungo huyo alisema: “Sikusudii kuongeza mkataba mwingine, Ninataka kuondoka mkataba wangu utakapomalizika. Uongozi wa klabu haujanifuata kuniuliza kuhusu mkataba wangu.”Mchezaji huyo, alijiunga na Rayon Sports, Januari 2015 kwa mkataba wa miezi 18 akitokea Simba ya Tanzania.
Alipoulizwa kuhusu mchezaji huyo, rais wa klabu, Dennis Gacinya alisema watazungumza na Kwizera. 


