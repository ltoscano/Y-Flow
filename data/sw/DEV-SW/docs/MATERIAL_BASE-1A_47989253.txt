
Juventus yatetea taji kwa kulima Atalanta
MILAN, Italia
JUVENTUS ilitetea taji la Ligi Kuu ya Italia kwa kutandika Atalanta kwa bao 1-0 mnamo Jumatatu, huku ikisalia mechi mbili kabla ya msimu kufungwa.
Timu hiyo imecheza mechi 36 ambapo imeshinda 31, ikatoka sare mara tatu na kucharazwa mara mbili pekee na kukusanya alama 96.AS Roma inafuata ka tika nafasi ya pili kwa alama 85 na iwapo itashinda mechi mbili zilizosalia, vijana hao watakuwa na jumla ya alama 94.
Napoli nayo ilijikatia tiketi ya kushiriki raundi za mchujo za Ligi ya Mabingwa Ulaya kwa kujihakikishia nafasi ya tatu kwenye msimamo. Klabu tatu Bologna, Catania na Livorno zinashikilia nafasi tatu za mwisho lakini kila moja bado ina nafasi ya kukwepa kushushwa daraja.
Kushinda taji la Ligi Kuu ya Italia ni afueno kwa Juventus ambayo ilibanduliwa nje ya Ligi ya Uropa na Benfica wiki jana.
Timu hiyo ilitetea taji ambalo ilishinda mwaka jana lakini ilifanya vibaya katika mechi za Ulaya. Kwanza waliondolewa katika raundi ya makundi ya Ligi ya Mabingwa Ulaya, Uefa kisha kuaga Ligi ya Uropa katika nusu fainali.
MSHAMBULIAJI ang’ang’ania katika 


