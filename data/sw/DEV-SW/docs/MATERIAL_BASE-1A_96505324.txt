
Mfumo wa utozaji kodi wakosolewa
Na MWANGI MUIRURI
SHIRIKA la maendeleo la Amerika (Usaid) limeionya serikali kuwa mfumo wa ushuru nchini unalemaza sekta ya kilimo.
Shirika hilo sasa limeshauri serikali ijifahamishe na mifumo ya ushuru katika mataifa ambayo yamefanikiwa kuimarisha sekta za kilimo.
Shirika hilo lilitaja ushuru wa VAT kwa vifaa vya kilimo kama changamoto kubwa katika kuinua mapato kwa wakulima licha ya juhudi tele za serikali na wafadhili kuwekeza katika sekta hiyo. Haya yalisemwa jana na Msimamizi wa Kanda ya Kati wa Usaid, Bi Katrine Joseph alipofunga warsha ya siku nne ya wafugaji.
Bi Joseph alisema mataifa mengi ambayo yamefanikiwa kuinua kilimo huwa hayatozi ushuru kwa vifaa muhimu na badala yake yanatoa ufadhili wa kupunguza gharama za uzalishaji hadi kiwango cha chini ya asilimia tano.
Alisema kuwa shirika hilo linalwakosolewa enga kutumia Sh4.2 bilioni kufadhili miradi ya maendeleo nchini.
Hela hizo hazitatolewa moja kwa moja kwa serikali za kaunti mbali zitaelekezwa kwa miradi inayosimamiwa na makundi ya kijamii.
Alisema kaunti zitakazofaidika zaidi ni zile ambazo ziko na miradi ya kimapato haswa katika kilimo biashara.
Bi Joseph alisema kuwa kipau mbele kitapewa walioko katika uzalishaji wa maziwa ambapo shirika hilo litatoa Sh120 milioni kujenga mitambo 53 ya kuhifadhi maziwa ifikapo mwaka ujao.
Afisa wa ustawishaji mifugo Bw Joseph Thuo alisema ikiwa wafugaji watazidisha utoaji wa maziwa, serikali itahakikisha wamenufaika na njia za uongezaji ubora ili wakati wa biashara katika soko upanuliwe.


