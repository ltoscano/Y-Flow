
Giggs atengana na mkewe Stacey
Manchester, England. Kocha msaidizi wa Manchester United, Ryan Giggs juzi alihudhuria hafla ya mchezaji bora wa mwaka wa klabu hiyo akiwa peke yake baada ya kutengana na mke wake, Stacey.
Habari za kuvunjika kwa ndoa ya Giggs zilivuja Jumapili baada ya kudaiwa kuwa nyota huyo wa zamani wa klabu hiyo amekuwa na uhusiano na Kate Greville (32). Picha ya mitandao ilimwonyesha Giggs akimpa maua, kadi na mkoba. 
Giggs (42) alikuwa miongoni mwa wageni waliohudhuria hafla hiyo ambayo kipa David De Gea alitangazwa kwa mwaka wa pili kuwa mchezaji bora wa klabu hiyo. Greville anasemekana kuanza na urafiki na Giggs baada ya mwaka jana kushiriki kuitangaza hoteli ya kifahari ya mwanasoka huyo wa zamani ambako pia alikuwa na urafiki na Stacey, limeeleza gazeti la The Sun.
Hoteli hiyo ya Giiggs iitwayo Hotel Football ina thamani ya Pauni 24 milioni. Hata hivyo, Stacey alikuwa mvumilivu baada ya mumewe kuwa na uhusiano wa kimapenzi na shemeji yake, Natasha Giggs miaka michache iliyopita na mwigizaji, Imogen Thomas.
Katika hafla hiyo, Giggs alionekana akitabasamu licha ya kutembea peke yake, huku nyota wa klabu hiyo pamoja na wageni wengine wakiwa na wake au marafiki zao za kike.
Wayne Rooney aliongoza maandamano na mke wake, Coleen akifuatiwa na beki Marcos Rojo na mke wake,Eugenia Lusardo na kisha Chris Smalling akiwa na kimwana chake, Sam Cooke.


