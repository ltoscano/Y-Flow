
Wema mjamzito ila yadaiwa hajui baba
STAA wa filamu za Bongo flava, Wema Sepetu ambaye ni kipenzi cha zamani cha supastaa Diamond Platinumz, amethibitisha kwamba ana ujauzito wa miezi sita sasa.
Imekuwa ni safari ndefu sana katika kumsaka mtoto kitu ambacho kinadaiwa kuwa mojawapo ya chanzo kilichomfanya akimbiwe na Diamond baada yake kugundua kwamba hana uwezo wa kushika mimba.
Diamond alimwangukia Zari Hassan na kumfunga bao na sasa wana mtoto kwa jina Latiffah.
Taarifa za Wema kuwa mjamzito zimemfurahisha sana mwigizaji huyo ila kumeibuka na tetesi kwamba hana uhakika ni mwanamume yupi aliyempachika mimba hiyo.
Gazeti la Ijumaa limeripoti kuwa mwigizaji mwenzake ambaye ni swahiba wake mkubwa Aunti Ezekiel alimpigia simu kutaka kufahamu ukweli kuhusiana na tetesi kuwa mzigo alioubeba tumboni ni wa mbunge moja ila Wema hakufunguka sana.
"Ndiyo nina mimba tena ya miezi sita ila kuhusu nani mhusika hilo tutazungumza baadaye," alijibu.


