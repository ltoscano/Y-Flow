
Jukumu kuu la serikali ni kuangamiza uhalifu na kulinda wananchi na mali
KUANGAMIZA uhalifu ndio jukumu kuu la Serikali yoyote ile.
Kati ya maongozi yaliyopewa kipaumbele ni usalama wa raia na mali popote walipo.
Kote ulimwenguni, kila serikali huhakikisha kuna usalama wa wananchi na mali zao. 
Mataifa changa na yanayostawi kama Kenya yanatakiwa kujua usalama wa wananchi na mali zao ndio jukumu lake kuu.
Hata hivyo, Serikali yetu imejikakamua kuhakisha kuko na usalama kwa kutangaza itakuwa ikiwaajiri maafisa 10,000 wa polisi kila mwaka ndipo wapelekwe katika kila pembe ya nchi hii kuhakikisha kuna usalama kwa wananchi.
Ili kuafikia lengo hili la kuthibiti uhalifu kuanzia mashinani hadi katika ngazi za kitaifa, serikali imesema itatumia mbinu za kisasa kuhakikisha usalama upo. 
Itaweka kamera za kidijitali katika barabara kuu na pia kuweka setilaiti kumulika kila pembe ya nchi.
Swala la kuleta kamera za uchunguzi barabarani almaarufu CCTV lilifua dafu ingawa miji yote nchini haijaweza kupata mradi huo kufuatana na changamoto kadha.
MOSES MWELESA, Kajiado.


