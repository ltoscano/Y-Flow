
Uchumba wetu wa mashaka
NIMEKUWA na mchumba kwa miaka miwili sasa na tunapanga kuishi pamoja kama mume na mke. Tatizo ni kwamba hataki nijue watu wao wala hataki kujulikana kwetu. Inawezekana kwamba ananichezea? Kupitia SMS Nahisi mwenzio anakuchezea akili na pengine anataka kukutumia tu wala hana mpango wowote kuhusu maisha yenu pamoja. Ni juu yako uamue iwapo utamkubali hivyo ama utamuacha utafute mwingine anayeonekana kukujali.
HATAKI KUCHOCHEA MOTO SHANGAZI nimeoa na tuna mtoto mmoja. Tatizo ni kwamba tunapoingia chumbani mwenzangu huwa hataki tuchukue muda kuchochea moto kabla ya kuanza mapishi. Badala yake hutaka kazi moja kwa moja. Nishauri.
Kupitia SMS Ninaelewa maana na umuhimu wa kurutubisha shamba kabla ya kuanza kulima.
Pengine mwenzio hana ujuzi huo na ndiyo sababu haoni umuhimu. Mweleze manufaa yake na kumshawishi ajaribu kwani utamu wa ngoma ni kuicheza.
HAFURAHII MSITU Nina mpenzi tunayependana sana.
Mwenzangu amezoea kufyeka shamba langu nikiwa nimelala na nikimuuliza anasema eti hafurahii kuona shamba hilo limegeuka msitu. Ukweli ni kwamba mimi napendelea kuwa hivyo. Nifanyeje? Kupitia SMS Una bahati sana kuwa na mtu anayejali kuhusu usafi wa mwili wako. Sielewi ni kwa sababu gani unapenda kukuza msitu katika shamba lako kwani unaweza kuleta uchafu wa kila aina na wadudu wasiohitajika humo. Mruhusu mwenzio anendelee na jukumu hilo.
KACHUKUA MWINGINE Ninamiaka 16. Kuna kijana ninayempenda lakini nimegundua ana uhusiano na msichana rafiki yangu wa karibu. Kupitia SMS Umri wako ni mdogo sana hufai kujihusisha na masuala kama hayo.
iwapo unampenda na kumheshimu huyo msichana rafiki yako, usijaribu kabisa kuvunja uhusiano wao ili umchukue kijana huyo. 


