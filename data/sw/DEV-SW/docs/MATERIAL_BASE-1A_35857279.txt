
Ummy Mwalimu na ushauri kwa wanaume
Dodoma. Enyi wanaume sikilizeni sasa ushauri mzuri kutoka kwa Waziri wa Afya, Maendeleo ya Jamii, Jinsia, Wazee na Watoto, Ummy Mwalimu.
Kama hukumsikia Ummy ni kwamba hajapiga marufuku wanaume kutembea au kuwa na uhusiano wa kimapenzi na wanawake.
Sawa, ngoja nikujuze kilichotokea pale bungeni na hasa matamshi kutoka kinywani kwa kiongozi huyu juu ya mapenzi.
Ni hivi, “wanaume msitembee na watoto wa kike wanaosoma na badala yake mkihitaji mambo hayo nendeni mitaani wanawake wapo kibao.”
Sijui kama wanawake wa mitaa watakubaliana na kauli ya mama huyu, maana ni kama anawasakizia kwa mbwa mwitu wenye njaa. 
Lakini kwa upande wa pili baadhi ya wanawake wanaweza kuona jambo la heri kwao, maana wanafunzi nao sasa wamepigwa ‘stop’.
Mitaa gani? Wanapatikanaje? Na watakuwa na utambulisho gani kwa wakati gani? Hayo siyo mawazo yangu mimi, yupo pale mjengoni twende nikupeleke ukamuulize akupe majibu.


