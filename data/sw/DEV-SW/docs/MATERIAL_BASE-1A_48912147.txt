
Je unakutana na changamoto za malezi na hujui pa kuanzia?
J uma hili yamekuwapo matukio mengi makubwa katika uwanda wa malezi ya watoto nchini kwetu. Kubwa lilikuwa tukio la uzinduzi wa mpango kazi wa Serikali wa miaka mitano katika ulinzi wa akina mama na watoto.
Mpango huu unaonyesha ni jinsi gani inatia nia kusaidiana na wazazi katika kutekeleza jukumu lao la kulea na kuwapa mahitaji watoto wao. Katika makala haya tutaangazia namna unavyoweza kutumia vyombo vya Serikali kukusaidia iwapo unakutana na changamoto za malezi.
Iwapo mzazi mwenza ametelekeza mtoto na kukataa kutoa huduma kwa mtoto ingawa uwezo anao.
Hii ni kosa la jinai na ukikumbana nalo nenda katika ofisi za ustawi wa jamii, dawati la jinsia na watoto kituo cha polisi au toa taarifa katika ofisi ya serikali za mitaa/kijiji. Sheria ya Mtoto inazipa mamlaka ya `ulezi' wa watoto wote halmashauri zote za wilaya, miji na majiji.
Hii ina maana kwamba huduma za afya, elimu na ustawi wa watoto kwa ujumla wake ziko chini ya usimamizi wa halmashauri hizi. Hii ni pamoja na kuwachukulia hatua stahiki wazazi wasiotaka kutimiza majukumu yao ya kutoa huduma za msingi kwa watoto ikiwamo chakula, malazi na mavazi.
Watoto yatima pasi msaada wa ndugu wa familia tandaa. Halmashauri za wilaya, miji na majiji zinatakiwa kutenga fedha kwa ajili ya je? Sheria ya Mtoto ikisomwa kwa pamoja na sheria ya elimu zinatoa maelekezo yafuatayo kuhusu viboko. Ingawa adhabu ya viboko shuleni inaruhusiwa kisheria hapa Tanzania, dhumuni la viboko (kwa mujibu wa sheria) si kumtesa mtoto bali kumsaidia kujirekebisha. Kwamba wakati wa utoaji adhabu hizi mtoto achapwe ama katika kiganja (mara nyingi wasichana) au matakoni na akiwa amevalia nguo zake. Sasa iwapo mtoto amechapwa kichwani, mgongoni na sehemu zingine isipokuwa hizo tajwa (viganjani na sehemu ya nyuma), ni kosa la jinai.
Uhalisia wa mambo katika kuwasaidia watoto waishio katika mazingira magumu ikiwemo yatima, watoto wenye ulemavu, nk. Hivyo mwanajamii unapokutana na mtoto yatima na akawa hapati huduma za msingi kwa kukosa msaada kutoka kwa ndugu na jamaa zake wa familia. Unaweza kutoa taarifa katika ofisi za serikali za mitaa ama kwa ofisa ustawi wa jamii ili mtoto huyo apate stahiki zake.
Iwapo mtoto wako amefanyiwa vitendo vya kikatili nyumbani, shuleni ama kwingineko. Takwimu zinaonyesha kwamba msichana mmoja kati ya wasichana watatu hapa Tanzania hufanyiwa ukatili wa kingono kabla ya kutimiza miaka 18. Katika watoto wa kiume saba mmoja wao hufanyiwa vitendo vya kingono kabla ya kutimiza miaka 18. Mbaya Zaidi vitendo hivi hufanyika zaidi kwenye nyumba zetu na shuleni ambako kunatarajiwa kuwa sehemu salama zaidi ya mtoto kuishi. Ukigundua mtoto kafanyiwa vitendo hivi tafadhali toa taarifa kwa ofisa ustawi wa jamii, dawati la jinsia na watoto ama piga simu namba 116 bila malipo upate ushauri wa kitaalamu.
Iwapo ni viboko shuleni sehemu nyingi za nchi yetu ni tofauti na matakwa ya sheria na miongozo iliyopo. Hatuna utashi wa kutii sheria bila shuruti na wengi wetu hatujajipa muda kuzielewa sheria na taratibu zinazolinda masilahi ya watoto wetu. Taarifa hizi zipo kila kona na hasa katika mtandao wa intaneti.
Anza taratibu kwa kuisoma sheria ya mtoto ambayo sasa inapatikana katika lugha ya Kiswahili ili uwe katika nafasi nzuri zaidi kumlea mtoto wako. Jumapili njema!
Kwa maoni na ushauri tupigie simu namba 116, ambayo ni maalumu kwa huduma za mtoto nchini. Huduma hii haitozi malipo toka mitandao yote nchini. Vilevile unaweza kutupata kupitia ukurasa wetu wa Facebook: Sema Tanzania, Twitter: @SemaTanzania na www.sematanzania.org 


