
Waziri Jemedari:Mhandisi nguli wa umeme anayengoza kiwanda cha kutengeneza bia kwa ufanisi

Ukifika mkoani Mbeya eneo la Iyunga kilipo kiwanda cha kutengeneza bia cha TBL na kufanikiwa kuingia kiwandani hapo utajisikia uko eneo tofauti kutokana na mandhari utakayokutana nayoÂ kuanzia majengo ya kiwanda ,mwonekano wa wafanyakazi ambao wengi wao ni vijana, mazingira ya ndani ya kiwanda na yaliyokizunguka bila kusahau mitambo ya kisasa yaÂ uzalishaji iliyopo kiwandani hapo.

Kiwanda cha TBL tawi la Mbeya kilichopo chini ya kampuni ya TBL GroupÂ ni miongoni mwa viwanda bora vya kutengeneza bia barani Afrika kinachoongozwa na msomi wa kitanzania mwenye fani ya Uhandisi katika fani ya umeme wa Viwandani MhandisiÂ Waziri Jemedari.
Katika mahojiano yaliyofanyika hivi karibuni Mhandisi Jemedari ameeleza kuwa anaipenda kazi yake na anajisikia furaha kuongoza kiwanda kikubwa cha TBL MbeyaÂ ambacho ni miongoni mwa viwanda bora vya kutengeneza bia katika bara la Afrika kikiwa kimeajiri hazina ya vijana wasomi wa kitanzania ambao wanamudu vizuri kazi zao.
â€œKiwanda hiki ni miongoni mwa viwanda bora vya kutengeneza bia barani Afrika na kina rekodi ya kushikilia nafasi ya kwanza kwa kuwa kiwanda bora, hivyo unapokuwa kiongozi wa kiwanda kama hiki inatakiwa kuhakikisha viwango vyake katika sekta zote vinabaki kuwa juu ,kazi ambayo naifanya kwa kushirikiana na timu ya wafanyakazi wenzangu wote kuhakikisha tunaendelea kuweka rekodi nzuriâ€.Alisema
Aliongeza kusema kuwa Kutokana na historia hii ya ubora barani Afrika, kiwanda kimekuwa kikiendelea kufanya vizuri na kinavutia wageni kutokaÂ sehemu mbalimbali ambao wamekuwa wakikitembelea mara kwa maraÂ kwa ajili ya kujionea mafanikio na kujifunza.
Siri ya kiwanda hiki kuwaÂ kiwanda bora alisema kuwa kilipoanzishwa kilifungwa vifaa na mitambo ya kisasa ya uzalishaji vilevile kilianza kutumia kanuni bora za uendeshaji viwanda kwa njia ya kisasa za kampuni ya SABMiller ambayo ndiyo inamiliki kampuni mama yaÂ TBL Group.
Alisema kanuni hizi zinazojulikana kitaalamu kama The Manufacturing WayÂ zinaelekeza mfumo wa uzalishaji bora wenye viwango na wenye kuleta tija,na kugusa maeneo yote ya uendeshajiÂ viwanda kwa ufanisi wenye kuleta matokeo bora na zikifuatwa na kutekelezwa ipasavyo lazima matokeo yake yawe mazuri na mafanikio yapatikane.
â€œTBL GroupÂ hivi sasa inatumia kanuni hizi katika viwanda vyake vyote na matokeo yake yanaonekana kuanzia kwenye uchangiaji wa pato la taifa kupitia kodi,kuwa mwajiri bora,kusaidia masuala mbalimbali ya kijamii,kuwezesha wakulima wanaouzia kampuniÂ malighafi za kutengenezea vinywaji,kuzingatia kanuni za usalama kazini,kupunguza tatizo la ajira nchini na mengineyo mengiâ€.Alisema.


