Watu wa masoko watakiwa katika soka

Imeandikwa na Rahel Pallangyo

Imechapishwa: 03 Septemba 2016

JUKWAA la Kandanda limesema suala la masoko katika mpira wa miguu ni jambo muhimu na linalopaswa kuwekewa mkazo kwa vile soka imekuwa biashara kubwa duniani inayoweza kutengeneza pesa nyingi. 

Akizungumza kwenye Jukwaa la Kandanda linalofanyika kwenye Uwanja wa Taifa, Mwenyekiti wa Jukwaa hilo Henry Tandau, alisema kama Tanzania inahitaji kusonga mbele katika medani ya soka basi ni lazima kupatikane watu wenye uzoefu kwenye idara ya masoko.
"Duniani kote soka ni biashara, ili kupata faida ni lazima watu wa masoko wafanye kazi nzuri kwa kutafuta masoko", alisema Tandau.
Tandau alitolea mfano bilionea Roman Abromovich wakati akinunua Chelsea alimchukua Peter Kenyon kwenye idara ya masoko jambo lililosababisha mpaka leo timu hiyo kufanya vizuri kibiashara.
"Sheikh Mansour alimchukua Bruno Soriano toka Barcelona na ukiangalia sasa hivi wanafanya vizuri na wanaweza kusajili mchezaji yeyote duniani," alisema Tandau.
Jukwaa hilo ambalo litahitimishwa leo linajadili masuala mbalimbali kuhusu maendeleo ya soka nchini.


