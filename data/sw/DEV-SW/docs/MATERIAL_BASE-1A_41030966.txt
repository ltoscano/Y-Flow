
Mke amhepa mume kwa mazoea ya kuiba mayai
KOYONZO, MATUNGU MAMA wa kijiji hiki alimtema mumewe akidai kwamba aligundua alikuwa akiiba mayai ya kuku wake na kuyauza.
Inasemekana kwamba jamaa huyo ambaye ni mzembe na mlevi kupindukia alikuwa akiiba mayai ya kuku ambao mkewe hufuga na kuyauza ili apate pesa za kununua kileo.
Lakini kwa sababu siku za mwizi ni arobaini, mkewe aligundua na akakasirishwa na tabia hiyo. 
“Mama alisema hangeishi na mume mzembe ambaye kazi yake ni kuhujumu juhudi zake kwa kuiba mayai yake. Aliuza kuku na kumtema mumewe,” akasema mdokezi.
Juhudi za jamaa kuomba msamaha na kuapa hatarudia makosa hayo tena hazikumsaidia kwa sababu mama hakubadilisha nia na akarudi kwao kuanza maisha mapya.
Na MWANDISHI WETU


