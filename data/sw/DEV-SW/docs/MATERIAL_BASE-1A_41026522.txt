
Mkutano kuhusu Syria waendelea

August 24, 2014

MKUTANO kuhusu Syria unaojulikana kama Geneva II jana uliingia siku ya pili nchini Uswisi, baada ya hotuba kali za kushambuliana kati ya mahasimu wakati wa ufunguzi wa mkutano huo juzi, na hasa kuhusu hatima ya Rais Bashar al- Assad. Maafisa wa Syria walisema kiongozi huyo hataondoka madarakani, wakisisitiza kwamba zingatio liwe ni kukabiliana na ugaidi katika taifa hilo. Kwa mujibu wa DW, Waziri wa Mambo ya Nchi za Nje wa Marekani, John Kerry, alijiunga na upinzani kusisitiza juu ya kuundwa kwa serikali ya mpito bila Rais Assad. Kwa upande mwingine, mpatanishi wa Umoja wa mataifa, Lakhdar Brahimi, alisema wamepata ishara kwamba pande husika ziko tayari kuzungumzia masuala ya kufungua njia kwa misaada kuwafikia wenye kuhitaji, kuachiwa huru wafungwa na usitishaji mapigano. Wakati huohuo, Umoja wa Mataifa umesema zaidi ya watu 100,000 wameuawa kutokana na mapigano hayo na mamilioni kutawanyika.


