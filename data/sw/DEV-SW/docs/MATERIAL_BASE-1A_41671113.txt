
Kazi kwenu Wazee wa Mbumba
Simulizi Wafanyabiashara wakubwa na wale wa kati walikuwa wakipigiwa simu na kulazimishwa kuwapelekea fedha.
Vinginevyo majambazi hao waliamua kuzifuata majumbani kwa matajiri baada ya kuwaonya kutokutoa taarifa polisi.
Kwenye kisa kimoja niliM chowahi kukisikia, mfanyabiashara alikwenda polisi baada ya kupewa taarifa za ugeni wa aina hiyo. Polisi wakaweka mitego na dakika chache kabla ya saa ya tukio maofisa wa polisi walifika kufanya ulinzi kwenye kila kona ya nyumba. Walipoona ni salama wakaondoka.
Baada ya maafisa kwenda zao, walinzi wakagundua kuwa tajiri alibaki chumbani kwake. Walimwita na kugonga mlango bila mafanikio hata wakaamua kuuvunja. Walimkuta akiwa amefungwa mikono, miguu, macho na mdomo.
Walipomfungua akatanabaisha kuwa fedha zote zimeshachukuliwa. Kumbe wale hawakuwa maofisa, bali majambazi katika sura za maofisa. Chui katika ngozi ya kondoo! 
Wengi wa majambazi wa aina ile walipenda kustareiaka ya themanini kuliibuka ujambazi wa aina mpya.
he kwenye kumbi maarufu jijini. Wakati nyie walalahoi mnakuywa bia zenu, mara anaingia mtu mfupi na kumwita mhudumu wa vinywaji. Lakini kabla hajatoa oda anaomba ushirikiano wa watu warefu waliomo humo.
Wanajitokeza watu warefu kwelikweli wakidhani kuwa yule "andunje"
alikuwa na kazi maalumu kwao. Kinyume chake, anamwambia mhudumu apange masanduku ya bia kwa urefu wa watu wale.
Mhudumu akiwa kwenye mshangao, andunje anafungua begi lililojaa noti na kumtaka mhudumu ajihudumie malipo.
Siku hiyo watu wangekunywa bure mpaka asubuhi inayofuata. Wakati fulani wa shida watu walifarijika na akina andunje. Walikuwa wakombozi. Nao wakaleta sura mpya ya "pedejee" anayemiliki majumba na magari ya fahari, anayelindwa na mabodigadi, na anayemwaga hela mtaani kwa jinsi anavyojisikia. Hakuna aliyekuwa na ubavu wa kumuuliza alizipataje.
Sasa kwa kuwa wapo watu wengi wasiopenda kufanya kazi lakini wenye maisha ya starehe kwenye mwamvuli wa pedejee, waliona hali iendelee vile hata kama pedejee anafuja mali yao (ya umma). Inapotokea ukamdhibiti huyu mmoja basi utakuwa umewachanganya wengi. 
Ni mfano wa wakubwa waliokuwa na chakula kingi mezani kiasi cha kukichezea. Wapambe wao waliona nafuu kuokota makombo miguuni pao kuliko kutafuta kiti chakulani. Baadaye kibao kikageuka; wengi waliohangaikia nafasi wakapata. Wakagawana sawa na wakubwa. Hapo waokotaji wategemee nini?
Hapo kale wakati wana Israel wakiongozwa kutoka utumwani Misri walisema "Ni bora ungetuacha utumwani; tulikula na kusaza"
bila kufikiri kuwa waliondolewa kwenye makombo ili wawekwe mezani kula chakula chao.
Katika hili si lazima tuingie ngumbaru. Liko wazi na kila mmoja anajua tulitaka nchi ya aina gani tangu tulipopata Uhuru. Hali ya mchumia juani kula jasho lake kivulini. Si Tanzania ya kulazimishwa na dalali anunue jasho lako kwa bei anayotaka kisha akaliuze sokoni kwa bei anayotaka.
Kama anataka hivyo si akalime vyake? Kazi kwenu "wapiga ishu".


