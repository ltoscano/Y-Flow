
Najivunia kuiletea Tanzania dhahabu
Zaidi ya miaka 40 sasa imepita tangu bondia Juma Bugingo alipoiletea Tanzana Z Bugingo alipoiletea Tanzana medali ya dhahabu ya kwanza ya mashindano ya Ujamaa.
Mashindano hayo yalianzishwa wakati wa utawala wa Rais wa Kwanza, Baba wa Taifa Mwalimu Julius Nyerere kabla ya kung'atuka 1984. 
"Haya yalikuwa mashindano maalumu kwa mataifa yaliyojiendesha kwa falsafa ya Ujamaa na Kujitegemea, Tanzania tulikuwa miongoni mwake na mimi niliweka rekodi ya kuleta medali ya kwanza," anasimulia Bugingo. Juma Bugingo ni nani Alikuwa bondia wa timu ya taifa ya ngumi za ridhaa tangu miaka ya 1970 ambaye aliibuliwa kwenye klabu ya ngumi ya kituo cha kukuza vipaji cha Mwembeni Social kilichopo Musoma mjini mkoani Mara.
"Nikiwa darasa la nne nilianza kwenda kuangalia mazoezi kwenye kituo hicho baada ya masomo ya darasani, wakati huo nilikuwa nasoma shule ya msingi Iringo ambayo ilikuwa jirani na kituo hicho," anasema Bugingo ambaye ni mzaliwa wa Rorya mkoani Mara. Anasema alipomaliza elimu ya msingi wakati huo, Middle School aliendeleza kipaji chake na mwaka 1980 alichaguliwa kwenye timu ya taifa ya ngumi za ridhaa.
"Mwaka 1983 nilikuwa miongoni mwa mabondia wa Tanzania walioshiriki mashindano ya dunia ya majeshi huko Jinja nchini Uganda na kutwaa medali ya dhahabu kwenye uzani wa lightwelter," anasema.
Bugingo anasema baada ya mashindano hayo na kurejea na dhahabu ya dunia alijulikana zaidi na mwaka uliofuata alikuwa miongoni mwa mabondia walioshiriki mashindano ya ujamaa ya dunia huko Bulgaria.
"Nilitwaa medali ya shaba kwenye mashindano hayo na mwaka uliofuatia nilitwaa medali kama hiyo kwenye mashindano kama hayo na kisha kuamua kustaafu," anasimulia Bugingo.


