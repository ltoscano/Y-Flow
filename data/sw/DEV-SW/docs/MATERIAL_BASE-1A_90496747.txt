
Rangers yaahidiwa ufadhili kushiriki CAF ikitwaa GOtv
Na JOHN ASHIHUNDU
TIMU ya Posta Rangers imehakikishiwa ufadhili wa kutosha iwapo kuwakilisha Kenya katika michuano ya Kombe la Mashirikisho (CAF Confederations Cup) ikitwaa taji la GOtv Shield.
Akizungmza jana siku moja tu baada ya klabu hiyo kufuzu kwa fainali ya mwaka huu ya GOtv Shield Cup, afisa mkuu wa klabu hiyo, John Tanui alisema ana matumaini na kikosi hicho kilichoibuka na ushindi wa 10-9 dhidi ya Western Stima kupitia kwa mikwaju ya penalti baada ya mechi kumalizika zikiwa hazijafungana.
“Tul i j iandiki sha katika mashindano ya GOtv tukiwa na lengo la kutwaa ubingwa na kuwakilisha Kenya barani na tuko tayari kabisa kutimiza ndoto hiyo,” aliongeza Tanui.
“Tutawapa wachezaji wetu ufadhili wanaotaka wakati huu wanajiandaa kukutana na Sofapaka fainalini,” aliongeza.
“Shirika la Posta Corporation of Kenya liko nyuma ya timu hii na tutahakikisha wachezaji wote wanatunzwa vyema kuliko hapo awali.
Wakati huo huo, katibu mtendaji wa AFC Leopards, Timothy Lilumbi amewatetea mashabiki wa klabu hiyo kufuatia madai kwamba walizua fujo na kutibua mechi ya nusu-fainali ya GOtv, Jumatatu.
Mashabiki wenye bugha walirusha uwanjani vifaa vya kila aina na kuharibu gari la wachezaji wa Leopards pamoja na la binafsi la beki wao, James Situma.
Lilumbi alisema waliohusika kwenye fujo hizo sio mashabiki halisi wa Leopards bali walikuwa wahuni waliokuwa na nia mbaya.
“Wale hawakuwa wetu; mashabiki mashabiki wetu hawangeharibu basi ambalo wenyewe walichanga pesa kulinunua, mashabiki wa klabu yetu hawawezi kushanbulia wachezaji. Waliovuruga amani Jumatatu ni watu ambao huenda walinu nu l iwa na maadui wetu.
“Ni kazi ya polisi kukamata wahalifu na kuwapeleka Kortini,” aliongeza Lilumbi.
“Sisi kama klabu tunashutumu vikali vitendo vya aina hiyo, na wote waliohusika wanapaswa kutiwa mbaroni. Tunawapa pole watu walioumia wakati wa vurumai hiyo, aliongeza.
Watu kadhaa waliumia baada ya kukabiliana na maafisa wa polisi baada ya Sofapaka kufunga bao la pili zikibakia dakika tano mechi kumalizika


