
2016 ulikuwa mwaka wa fedheha michezoni
Imani Makongoro, Mwananchi imakongoro@mwananchi.co.tz
Leo ni siku ya 366 kwa mwaka 2016, tukiwa tunauaga na kuukaribisha mwaka mpya 2017.
Kumalizika kwa mwaka huo ni kuukaribisha mwaka mpya 2017 ambao kila mtu, watu, taasisi, shirika, kampuni wanajipanga kulingana na utaratibu na kile kilichopangwa kufikia malengo.
Wakati mwaka 2016 ukimalizika, tunaweza kusema haukuwa wa mafanikio katika michezo, na mafanikio pekee ni kutwaa ubingwa wa Kombe la Cecafa kwa wanawake ambao Kili Queens.
Kili Queens iliifunga Kenya mabao 2-1 katika mechi ya fainali iliyopigwa mjini Kampala, Uganda. Mwaka wa hasara Mwaka 2016 ulikuwa wa hasara, kwani kati ya michezo 50 inayochezwa nchini ni soka ya wanawake kutwaa Kombe la Chalenji na Mbwana Samatta kutwaa Tuzo ya Mwanasoka Bora Afrika kwa mchezaji anayecheza soka ndani ya Afrika. Tuzo ya Samatta Afrika Samatta aliitangaza Tanzania kimataifa baada ya kutwaa tuzo hiyo Januari 7 akiwabwaga Baghdad Boundjah, mshambuliaji wa Etoile du Sahel ya Algeria na kipa, Robert Kadiaba wa TP Mazembe ya Congo ambayo ndiyo alikuwa akiichezea mwaka wakati huo kabla hajajiunga na Genk ya Ubelgiji.
"Hakuna ubishi, mwaka 2016, Samatta ndiye nembo katika soka la Tanzania, ndiye mchezaji pekee aliyeweza kucheza Ligi ya Europa, huu ndiyo mfano wa kuigwa katika soka letu na shujaa wetu wa 2016,"
anaeleza mchambuzi wa soka, Ally Mayay.
Ubingwa wa Kili Queens Chalenji Licha ya changamoto kadha wa kadha, bado kikosi cha soka cha Wanawake cha Tanzania Bara (Kilimanjaro Queens) kilipambana na kuweka rekodi ya kuwa timu pekee iliyotwaa ubingwa wa Cecafa mwaka huu.
Aliyewahi kuwa kocha wa timu hiyo, Rogasian Kaijage alisema timu hiyo licha ya kuiletea nchi kombe mwaka 2016, lakini imekosa sapoti na msukumo kwani imekuwa ikilelewa kama `mtoto wa mtaani'.
"Laiti Kilimanjaro Queens au Twiga Stars ikipewa sapoti, kila siku ninasema hii ndiyo timu ambayo inaweza kuipeleka Tanzania kwenye Kombe la Dunia, angalia 2016 kama siyo yenyewe, Tanzania ingefunga mwaka bila kombe," anasema.
Serengeti Boys, Alphonce Felix walijaribu 2016 Serengeti Boys ilijaribu `kunusa' mafanikio 2016 baada ya kujitutumua katika harakati za kusaka tiketi ya kufuzu kucheza fainali za Afrika kwa vijana chini ya miaka 17 licha ya kutolewa katika mechi ya mwisho na Congo.
Serengeti ilikwama hatua za fedheha michezoni mwisho baada ya kufungwa na Congo Brazzaville bao 1-0 ugenini, hivyo kufanya matokeo kuwa 3-3 na Congo Brazzaville kufuzu kwa goli la ugenini baada ya Serengeti kuifunga mabao 3-2 jijini Dar es Salaam.
Mwaka huu pia, mwanariadha, Alphonce Felix alijaribu kuirejesha Tanzania katika ramani ya Olimpiki licha ya kutochukua medali aliambulia nafasi ya tano kwenye mbio za marathon.
Rais wa Shirikisho la Riadha Tanzania (RT), Anthony Mtaka alizungumzia nafasi hiyo kuwa mwanzo wa mafanikio kwenye mchezo huo na kusisitiza haijawahi kutokea katika kipindi cha miaka kadha iliyopita.
Katibu Mkuu wa Kamati ya Olimpiki Tanzania (TOC), Filbert Bayi alieleza kwamba matokeo hayo ni chachu ya maandalizi ya muda mrefu na kusisitiza kama vyama na Serikali vikiwekeza kwenye maandalizi, Tanzania itafanya vizuri michezo ijayo.
Alphonce aliingia katika orodha ya wanariadha watano bora wa marathoni wa Olimpiki ya Rio 2016 nchini Brazil akiwa amekimbia kwa saa 2:11:15 akiachwa kwa dakika 2:71 na bingwa wa mbio hizo, Eliud Kipchoge kutoka Kenya.
Mwaka wa aibu Taifa Stars, Ngorongoro Heroes na Yanga Taifa Stars iliondoshwa mapema katika harakati za kusaka tiketi ya kufuzu Fainali za Afrika wakati Heroes ambao ndiyo walikuwa tarajio la Tanzania kwenye soka katika Michezo ya Olimpiki wakishindwa kuitendea haki nafasi hiyo kwa kutoshiriki.
Katibu Mkuu wa Kamati ya Olimpiki Tanzania (TOC), Filbert Bayi alisema hawaelewi kilichosababisha TFF kutoipa nafasi Ngorongoro Heroes katika harakati za kutafuta viwango vya Olimpiki.
"Tuliwaambia TFF kuhusu ushiriki wa Ngorongoro, hizo taarifa wanazijua lakini wenyewe hawakutilia maanani, huwezi kuwalazimisha," alisema Bayi.
Wengine walioharibu 2016 ni Yanga na Azam. Yanga ilitolewa Ligi ya Mabingwa Afrika na kuingia Kombe la Shirikisho ambako nako maji yalikuwa marefu sawa na Azam iliyotolewa mapema kombe la shirikisho.
Michezo mingine ilikuwa ICU 2016 Katika mwaka ambao ulikuwa mgumu kwa michezo kama ngumi, kuogelea, tenisi, wavu, mikono, kikapu, magongo, kabadi, raga, gofu, kriketi, squash, mpira wa meza, netiboli, kunyanyua vitu vizito na michezo mingine 30 zaidi inayochezwa nchini ni 2016.
Timu ya Taifa ya Ngumi za Ridhaa imemaliza mwaka kwa kauli mbiu ya `wahapa hapa'
bila kushiriki mashindano yoyote ya kimataifa sanjari na Timu ya Taifa ya Netiboli.
Michezo mingine kama wavu, mikono, kunyanyua vitu vizito, magongo, kriketi na baiskeli ilikuwa ikifanyika kwa kusua sua huku ikiambulia patupu katika nyanja ya kimataifa.
Aliyewahi kuwa Mwenyekiti wa BMT, Kanali Iddi Kipingu anakiri 2016 kuwa mwaka mbaya katika familia ya wanamichezo. "Hakukuwa na msisitizo na mwamko wa viongozi katika kusaka mafanikio, hii imechangia tufeli kimataifa, lakini niwahakikishie Wa tanzania, mimi naanza safari ya kusaka upya mafanikio ya michezo kwa kuandaa vijana, anayetaka kuungana na mimi milango iko wazi," alisema.
MO, Manji kununua Simba na Yanga Mwaka huu pia unaishia kwa kuacha kumbukumbu ya wafanyabiashara, Mohamed Dewji (MO) na Yusuf Manji kutaka kuzinunua klabu za Simba na Yanga.
Hata hivyo, walikumbana na changamoto mbalimbali ikielezwa kuwa uamuzi wao haukufuata katiba kabla ya Baraza la Michezo la Taifa (BMT) kuzuia na kutaka kila hatua ianze upya na iwe shirikishi. 


