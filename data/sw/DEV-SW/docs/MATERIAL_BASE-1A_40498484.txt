
Mtoto wa Rais wa zamani wa Msumbiji auawa

December 16, 2016

MTOTO wa Rais wa zamani nchini Msumbiji, Armando Guebuza, Valentina Guebuza ameripotiwa kupigwa risasi na kuuawa katika mji mkuu wa nchi hiyo Maputo.
Muwe wa mama huyo wa mtoto mmoja wa kike,Zofino Muiuane alikamatwa na polisi kufuatia tukio hilo lililofanyika jana.
Bi. Guebuza alikua na umri wa miaka 36 na taarifa zilidai kuwa alipigwa risasi kadhaa nyumbani kwake na kufariki dunia kutokana na majeraha wakati akipelekwa hospitalini. 
Mumewe alikamatwa katika mojawapo ya maeneo ya burudani mjini Maputo, kwa mujibu wa gazeti moja la nchi hiyo.
Valentina Guebuza aliorodheshwa nafasi ya saba miongoni mwa wanawake chipukizi wenye ushawishi Barani Afrika na jarida la Forbes mwaka wa 2013.
Alishikilia nafasi ya juu katika kampuni kadhaa za mawasiliano pamoja na biashara zinazomilikiwa na familia.
Mume wake ni mfanyibiashara na aliwahi kufanya kazi katika kampuni ya sigara ya ‘British American Tobacco.’ Wawili hao walifunga ndoa mwaka 2014 kwenye sherehe iliyohudhuriwa na wageni 1,700 akiwemo Rais wa Afrika Kusini Jacob Zuma,Mfalme wa Zwaziland Mswati wa Tatu na mtoto wa Rais wa Angola Isabel dos Santos.
Marehemu Valentina alijaliwa kupata mtoto wa kike mwaka uliopita ambapo baba yake Armando Guebuza alistaafu kama Rais mwaka wa 2014 baada ya kuhudumu kwa mihula miwili.


