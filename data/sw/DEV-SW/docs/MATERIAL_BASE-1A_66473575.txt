
Baadhi watumai zogo litapata jibu
BAADHI ya wazazi wana matumaini makubwa kwamba walimu watamaliza mgomo wao na kurejea madarasani kabla ya wiki huu kumalizika.
Uchunguzi uliofanywa na shirika la habari la Kenya (KNA) katika maduka mbalimbali ya vitabu na yale ya sare za shule katika miji kadhaa, ulionyesha wazazi wakipanga mistari kununua bidhaa hizo huku wakiwa na matumaini kwamba mambo yatakuwa mazuri katika siku chache zijazo. 
Kulingana na mmiliki wa duka la vitabu la Trishul Stationers, Bw Dodia Kiran, idadi ya wateja wanaomiminika katika suka hilo inaongezeka ikilinganishwa na wakati mwingine mwaka jana, na kwamba anatarajia biashara kuwa nzuri zaidi msimu huu.
“Idadi ya wateja ambao tunapata imeongezeka sana ikilinganishwa na tuliokuwa tukipata mwaka jana.
Bidhaa za vitabu na sare ndizo zinazokwenda kwa wingi wakati huu,” akasema. 
Na KNA


