
Nusu fainali netiboli Muungano leo

Imeandikwa na Mwandishi Wetu

Imechapishwa: 11 Novemba 2016

TIMU ya Uhamiaji ya Dar es Salaam leo itashuka dimbani kumenyana na Mafunzo ya Zanzibar katika mchezo wa nusu fainali ya netiboli Kombe la Muungano kwenye Uwanja wa Sigara Changâ€™ombe jijini Dar es Salaam. 

Uhamiaji ambao ni mabingwa wa Tanzania Bara wa Ligi Daraja la Kwanza, imeongoza katika Kundi A huku baada ya kuondoka na pointi zote tisa.
Kwa mujibu wa Mwenyekiti wa Chama cha Netiboli Tanzania (Chaneta) Annie Kibira, mchezo mwingine wa nusu fainali utazikutanisha timu ya Polisi Morogoro na Jeshi Stars kwenye uwanja huohuo.
Bingwa wa ligi hiyo ya Muungano atajulikana kesho Jumamosi baada ya kupatikana mshindi wa tatu katika mchezo utakaofanyika mapema kwenye uwanja huo.
Kibira alisema mashindano ya mwaka huu yalikuwa na msisimko mkubwa na bingwa atapatikana baada ya mchuano mkali. Ligi hiyo iliendeshwa kwa hatua ya makundi, ambapo Kundi A lilikuwa na timu za Uhamiaji, JKU, Jeshi Stars, Polisi Arusha na KVZ ya Zanzibar.
Kundi B liliundwa na timu za Polisi Morogoro, Madini ya Arusha, na Afya, Mafunzo na Zimamoto zote za Zanzibar


