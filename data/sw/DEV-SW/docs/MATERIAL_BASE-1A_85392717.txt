
Scolari anadaiwa kutolipa Sh285 milioni
KOCHA wa Brazil, Luiz Fellipe Scolari anaumia kichwa baada ya tuhuma dhidi yake ya ukwepaji kulipa ushuru kuibuka huku siku zikizidi kuyoyoma kabla ya Kombe la Dunia kuanza nchini humo.
Maafisa wa Halmashauri ya Ushuru wa taifa la Ureno, wamedai mkufunzi huyo mwenye umri wa miaka 65, alihusika katika nyendo fulani zilizomsaidia kukwepa kulipa kodi alipokuwa kocha mkuu wa taifa hilo, na sasa wanamchunguza kwa ajili ya kupata ushahidi kabla ya kumfungulia mashtaka.
Hata hivyo, Scolari amepinga madai hayo akisisitiza kwamba amnekuwa akilipa kodi milioni yake jinsi anavyotakiwa kokote kule alikowahi kufanya kazi ya ukufunzi na ikiwa kuna tatizo basi haitakuwa kwa upande wake.
“Natumai ukweli wa mambo utabainika, nimnekuwa nikilipa kodi yangu kikamilifu kwenye mataifa yote ambayo nimewahi kufanya kazi.
Ikiwa kuna kosa basi haitakuwa kutoka upande wangu,” alijitetea.
Scolari anadaiwa jumla ya Sh284 milioni alizokwepa kulipa Ureno.


