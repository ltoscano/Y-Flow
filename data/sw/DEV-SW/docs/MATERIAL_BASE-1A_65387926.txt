
Waliovamia kwa Swazuri wanaswe
kwa kina na wahalifu husika wachukuliwe hatua.
Dkt Swazuri si afisa wa kawaida wa serikali.
T Anaongoza tume muhimu ambayo itaamua hatima ya wamiliki kadhaa wa ardhi, hasa wale ambao vyeti vyao vya umiliki vilikuwa vimepitwa na wakati.
Tume hiyo kwa sasa inaendelea na uchunguzi kuhusiana na unyakuzi wa ardhi katika sehemu tofauti za nchi na hasa katika eneo la Lamu ambapo ekari kadhaa za ardhi zilinyakuliwa na watu mashuhuri.
Hivyo basi, kuna uwezekano kwamba wahalifu hao walilenga kutwaa stakabadhi muhimu ili kuhujumu uchunguzi wowote ambao ungewezesha tume hiyo kuwatambua wanyakuzi hao ambao, yamkini, wametumia jamaa na marafiki kutwaa ardhi hiyo.
Tumerejelea kisa hiki ikizingatiwa kwamba miezi michache iliyopita, majambazi walivamia nyumbani kwa Dkt Swazuri jijini Nairobi lakini jaribio hilo likatibuka pale walinzi wake walipokabiliana nao.
Afisi ya Dkt Swazuri iko kwenye jengo lenye usalama wa hali ya juu, linalolindwa kwa saa 24 kila wakati.Hivyo basi, inashangaza kwamba wahalifu wanaweza kuingia Ardhi House kwa urahisi, kufululiza hadi afisi ya kinara huyo ambayo imo ghorofani na kuvunja na kupora hati muhimu bila askari wa AP wanaolinda jengo hilo kuwaona.
Tunatumai polisi watafanya uchunguzi wa kina na kuwatia nguvuni wahalifu hao na pia askari wa utawala waliozembea kazini.
Muhimu zaidi ni kuwa uvamizi huo unaonyesha haja ya nakala ya stakabadhi muhimu za serikali kuhifadhiwa kwingineko ili kuzuia uwezekano wa wahalifu kuvuruga ushahidi. 
Vilevile, tunahimiza Kaimu Inspekta Mkuu wa Polisi, Bw Samuel Arachi kutathmini ulinzi alionao afisa huyo nyumbani kwake na afisini kwa lengo la kuuimarisha hata zaidi iwapo itabainika kuwa kuna uwezekano wa wahalifu na wasiofurahia kazi yake kumdhuru.
ukio ambapo majambazi walivamia afisi ya Mwenyekiti wa Tume ya Kitaifa ya Ardhi Bw Muhamed Swazuri mnamo Ijumaa na kupora stakabadhi muhimu linapasa kuchunguzwa


