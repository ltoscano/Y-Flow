
‘Wachukuliwe hatua ndoa za utotoni’

Imeandikwa na Jacquiline Mrisho , Maelezo- Kilombero

Imechapishwa: 12 Oktoba 2016

MKUU wa Wilaya ya Kilombero mkoani Morogoro, James Ihunyo amewaagiza wakurugenzi kuwachukulia hatua za kinidhamu watendaji watakaothibitika kuwa na ndoa za utotoni katika maeneo yao. 

Watendaji hao wanaotakiwa kuchulikiwa hatua ni wa vijiji, mitaa na kata ikiwa ni njia ya kutokomeza tatizo hilo.
Agizo hilo limetolewa na Mkuu wa Wilaya hiyo, alipokuwa akisoma hotuba wakati wa maadhimisho ya Siku ya Mtoto wa Kike Duniani yaliyoandaliwa na Shirika la Plan International na kufanyika katika kijiji cha Ihenga. 
Pia, amemtaka Mkuu wa Jeshi la Polisi na Mkurugenzi Mtendaji kuhakikisha kuwa wale wote wanaowaoa au kuwaoza wasichana chini ya umri wa miaka 18 wanakamatwa na kufikishwa mahakamani.


