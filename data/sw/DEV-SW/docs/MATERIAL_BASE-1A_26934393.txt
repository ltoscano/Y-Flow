
Mradi wa ajira wahitaji marekebisho zaidi
MWAKA jana Shirikisho la Waajiri nchini Kenya (FKE) lililalama kuwa wengi wa wanafunzi wanaohitimu shahada ya digrii katika vyuo vikuu hawawezi kufanya kazi ambazo wamesomea wanapoajiriwa.
Katika kipindi cha miezi miwili ijayo zaidi ya vijana 30,000 ambao wamehitimu kiwango cha digrii na hawajafanikiwa kupata ajira watakuwa na sababu ya kutabasamu kwa kuwa serikali itawapatia fursa ya kupata tajriba inayohitajika kulingana na taaluma walizosomea.
Huu ni mradi wa majaribio unaoendeshwa na Ikulu ya rais kwa miaka mitano katika juhudi za kuwezesha vijana kupata nafasi za kazi ambazo siku hizi Na LEONARD ONYANGO ni adimu na hata kudumisha utangamano wa kitaifa.
Kadhalika, wengi wao watatumwa kufunza katika shule za msingi kote nchini ambapo watakuwa wakipokea kiasi cha Sh6,000 kila mwezi.
Japo mpango huu una nia nzuri ya kuwaandaa vijana kwa ajili ya soko la ajira na hata kuwafanya vijana kuwa wazalendo, kuna mengi ambayo yanastahili kufanywa ili kuhakikisha kuwa unafanikiwa.
Kwanza, ni jambo lisilofaa kwa mtu wa kiwango cha digrii kufundisha wanafunzi wa shule ya msingi kwa kuwa hana mafunzo yoyote kuhusu namna zaidi anavyoweza kutangamana na watoto hao na ndio maana walimu wa shule za sekondari na msingi wanapata mafunzo katika vyuo tofauti. Ingawaje idadi ya walimu itaongezeka katika shule za msingi, hakutakuwa na ubora wa elimu unaohitajika.
Walimu hawa walifaa kupelekwa katika shule za sekondari kwa kuwa nazo zinakabiliwa na uhaba wa walimu. Nafasi za kufunza kwa kujitolea katika shule za msingi chini ya mpango huo mpya wa serikali unafaa kuachiwa Wakenya ambao wamehitimu elimu ya vyuo vya kutoa mafunzo ya ualimu wa shule za msingi (TTC). Kuna vijana wengi ambao wamehitimu Pili, malipo ambayo yamependekezwa ya Sh6,000 ni kidogo mno hayatoshi walimu hao ambao wamejitolea kujikimu kimaisha. Wengi wa wanafunzi waliohitimu vyuo vikuu walipata ufadhili kutoka kwa Bodi ya kutoa Mikopo ya Masomo (Helb).
Je, fedha hizo zinatosha kulipa nyumba, kulipa Helb na kununua mahitaji mengineyo ya kimsingi kujikimu kimaisha haswa wakati huu ambapo gharama ya maisha imepanda? Kiasi hicho kinafaa kuongezwa ili kuwapatia motisha vijana hawa wa kati ya umri wa miaka 22 na 30 ambao wangependa kupata tajriba chini ya mpango huu mpya wa 


