
Shirika lashirikisha shule kuimarisha upanzi wa miti
HUKU sherehe za siku ya Mazingira duniani zikiandaliwa leo, Idara ya Misitu (KFS) imezindua mipango kuimarisha juhudi za upanzi wa miti ili kufikia kiwango cha asilimia kumi ya maeneo yenye misitu nchini.
Hii ni kupitia mpango wa upanzi wa miti katika shule.
Mradi huo ulizinduliwa na serikali ili kuwapa msukumo wanafunzi kushiriki katika zoezi la kupanda miti.
"Baadhi ya shule zimechaguliwa kuanzisha mradi huo zikiwemo shule za msingi," akasema Bw Peter Kirigua wa KFS.
Bw Kirigua aliongezea kuwa shirika lake limeshirikiana na serikali ya kaunti ya Machakos kuanzisha mradi wa upanzi wa miti ambao utafaidi miradi ya unyunyizaji maji mashambani.
`'Serikali ya Machakos itatambua maeneo ambao mazingira yameharibiwa ili kupanda miti huko,'' akasema Bw Kirigua.
Aliwahimiza magavana wengine kuanzisha kamati za uhifadhi wa misitu ili kulinda na kuhifadhi misitu kulingana na sheria ya misitu ya mwaka 2014. 
Na GASTONE VALUSI


