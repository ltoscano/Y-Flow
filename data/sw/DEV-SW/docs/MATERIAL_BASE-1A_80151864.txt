
Akina Ghasia shauri yenu
Dodoma. Hawa wabunge wanaonekana kama vile hawana mpango wa kujadili kile kinachoendelea mjengoni, bali wao wana mambo yao tofauti. Ni mawazo yangu tu.
Kwani muda mwingi wanaonekana kuzungumzia mambo yanayohusu uchaguzi na namna ya kupiga kampeni na kushinda.
Ngoja niwataje hata kama yuko Profesa wa yale mambo yetuâ€¦.Maana staili yao kwa vyovyote ni ya kampeni na bahati yao naibu spika hajawagundua kuwa wanafanya kampeni akiwaona tu, lazima ashuke nao. Ni Hawa Ghasia, Peter Serukamba na Stephen Ngonyani (Maji Marefu), maana juzi walikaa muda mrefu sana pale kwenye kona ya mjengo nadhani walikuwa wanapanga namna ya kuanza mashambulizi. Wabunge hawa wote wanagombea nafasi ya ujumbe wa Halmashauri Kuu ya Chama Cha Mapinduzi (CCM) kupitia kundi la wabunge 10.
Hata hivyo, mbali ya kuonekana kama wanaunganisha nguvu ya kutaka kupigiana kampeni, mwenzao, Livingston Lusinde anaonekana kuwa na kasi ya ajabu katika kampeni zake anazozifanya kivyakevyake. 


