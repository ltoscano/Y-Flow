
IEBC yaanza kusajili wapigaji kura katika vituo vya Huduma
TUME ya Uchaguzi na Mipaka (IEBC), imeanzisha shughuli za kusajili wapiga kura katika vituo vya Huduma Centre kwenye juhudi za kurahisisha shughuli za kutolewa kwa vitambulisho vya kupigia kura.
Kulingana na IEBC, kaunti za Kisii na Nakuru ndiyo za kwanza kunufaika na huduma hiyo inayotumia mitambo ya kisasa ya BVR.
Mpango wa Huduma Centre ambao ulianzishwa na serikali mapema mwaka uliopita, unasaidia wananchi kupata vyeti muhimu kama vile pasipoti na vitambulisho vya kitaifa kwa urahisi.
IEBC ilisema kuwa, inalenga kuzindua huduma hiyo katika vya Huduma maeneo yote yaliyo na vituo hivyo ili kuendelea kubadilisha sajili yake kama inavyohitajika kisheria.
“IEBC inatakikana kisheria kuwa na sajili mpya ya wapiga kura kwa kufanya usajili kila mara ili kutoa majina ya waliokufa na kusajili wapiga kura wapya,” taarifa ya IEBC ilinukuu.
Na WYCLIFFE MUIA 


