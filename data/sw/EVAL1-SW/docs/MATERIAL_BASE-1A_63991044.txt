
Runinga zisizo za dijitali kuzimwa Desemba 31
NAIROBI TELEVISHENI zinazotumia mawimbi ya analogy mjini Nairobi na viunga vyake zitazimwa kufikia saa tano na dakika 59 usiku, Desemba 31.
Hii itakuwa awamu ya kwanza katika shughuli nzima ya kuhamisha upeperushaji vipindi hadi mawimbi ya dijitali, na itafuatwa na awamu zingine mbili miezi ya Februari na Machi mwaka ujao.
Haya yanajiri licha ya ombi la Chama cha Wamiliki wa Vyombo vya Habari (MOA) kutaka uhamisho huo kusong31 wezwa hadi Aprili 30, 2015.
Vyombo vitatu vya habari: Nation Media Group, Standarf Group na Royal Media Services vilisema vilihitaji muda zaidi kuweka vifaa vinavyohitajika kufanikisha uhamisho huo.
Mkurugenzi wa Mamlaka ya Mawasiliano Francis Wangusi jana alisema vyombo hivyo havitapewa muda zaidi.
Mawimbi ya analogi mjini Mombasa, Malindi, Nyeri, Meru, Kisumu, Webuye, Kakamega, Kisii, Nakuru, Eldoret, Nyahururu, Machakos, Narok na Londiani yatazimwa Februari 2, 2015. 
Na EUNICE KILONZO


