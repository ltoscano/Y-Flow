
DRC kuikabili Ghanarobo fainali Chan

August 24, 2014

DR CONGO itacheza na Ghana katika robo fainali ya Ubingwa Mataifa Afrika kwa wachezaji wa ndani baada ya juzi kuitandika Burundi 2-1 kwenye Uwanja wa Peter Mokaba mjini Polokwane. Chui wa DR Congo walipigana kufa na kupona baada ya kuwa nyuma kwa goli moja kuibuka washindi wa pili wa Kundi D nyuma ya Gabon. Kwa mujibu wa ‘Super Sport,’ katika nusu ya kwanza ya mchezo pongezi ziende kwa mshambuliaji Makusu Mundele, ambaye pia alikosa penalti. DR Congo walidhani wamepata bao la kuongoza dakika ya tano, lakini bao hilo lililofungwa na beki Eric Nkulukuta lilikataliwa na mwamuzi baada ya kufanyika madhambi ndani ya eneo la hatari la Burundi. Dakika moja baadaye mlinda mlango wa Burundi, Arthur Arakaza, aliokoa mkwaju wa Jean Kasusula uliogonga juu ya mwamba wa goli na mpira kurudi uwanjani.


