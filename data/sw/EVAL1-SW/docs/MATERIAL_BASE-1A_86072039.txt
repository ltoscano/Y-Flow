
Suarez asema hajuti kuwa na sifa mbaya
MSHAMBULIZI Luis Suarez, mmoja wa vipaji tatanishi na wanaosifika katika soka, hana majuto kuhusu sifa zake mbaya kwenye Kombe la Dunia, ingawa angependa kukumbukwa zaidi kwa mema Brazil mwezi ujao.
Msimu wake Liverpool uliomalizika juzi uliashiria kujikwamua kwake. Kati ya utata wake mwingi uwanjani ile inayokumbukwa zaidi ni alipozuia mpira uliokuwa ukiingia wavuni kwa mkono walipovaana na Ghana kwenye robo fainali ya dimba la dunia 2010 nchini Afrika Kusini Kwenye robo fainali hiyo Uruguay na Ghana ilikuwa sare 1-1 huku mechi ikiingia dakika ya mwisho ya muda wa ziada na Waafrika hao wangesonga nusu fainali kama Suarez hangetumia mkono wake kuzuia mpira wa kichwa wa Dominic Adiyah usiingie wavuni.
Suarez alilishwa kadi nyekundu uwanjani lakini fowadi wa Ghana, Asamoah Gyan akashindwa kufunga penalti iliyotolewa kufuatia tukio hilo na baada ya mechi kuisha 1-1, Uruguay waliibuka washindi kwenye mikwanju ya penalti.
â€œSijutii sifa mbaya ninazodaiwa kuwa nazo ikiwemo kwenye kombe la dunia, nafahamau nilifanya vibaya kwa kuuzuia bao tusifungwe kwenye dimba la 2010 na kisha kufukuzwa uwanjani.


