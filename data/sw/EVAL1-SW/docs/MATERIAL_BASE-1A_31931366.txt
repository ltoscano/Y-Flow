
Mjane apinga hatua ya kuzuiwa kuzika mwanawe
MJANE aliyezuiwa kumzika mwanawe ambaye alifariki kwenye ajali mbaya ya barabarani katika eneo la Salgaa kwenye barabara kuu ya Nakuru â€“ Eldoret, amepinga uamuzi wa mahakama wa kumzuia kumpa mkono wa buriani mwanawe. 
Mahakama ya Molo ilisimamisha juhudi za mjane huyo Bi Elizabeth Njeri za kumzika mwanawe Francis Karanja katika kipande chake cha ardhi baada ya kakaye mumewe kudai kuwa shamba hilo ni lake.
Kwa mujibu wa stakabadhi aliyowasilisha mahakamani, Bi Njeri alidai kuwa kakaye mumewe alitumia njia ya mkato ili kupata shamba hilo na akataka mwanawe mahakama kubatilisha uamuzi huo.
Hakimu mwandamizi wa Molo Bw James Wanyanga alisema kesi hiyo ni ya dharura na akaamuru isikizwe Alhamisi ijayo.
Mazishi ya mwenda zake yalikuwa yafanyike Jumamosi iliyopita.


