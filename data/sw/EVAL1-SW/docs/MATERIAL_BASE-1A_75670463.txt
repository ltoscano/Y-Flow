
Mtambo wa kupima uzito njiani wakwama
Na MWAKERA MWAJEFA
MSONGAMANO mkubwa wa magari ulishuhudiwa Jumatano usiku baada ya mtambo wa kupima uzito wa magari katika kituo cha Mariakani kuharibika.
Mtambo huo wa kubaini uzito wa ekseli ya lori ili kupata uzito wake ulifeli, na kusababisha msongamano wa kilomita zaidi ya saba kuanzia kwa kituo hicho.
Madereva wa malori ambao hawakutaka kutajwa walishutumu usimamizi duni wa serikali katika kituo hicho ambao umewasababishia “usumbufu na jinamizi kubwa”.
“Kituo hiki kinahitaji marekebisho makubwa ikizingatiwa masaa mengi tunayopoteza hapa tukisubiri kushughulikiwa,” alisema.
Walitaka wahudumu katika kituo hicho wabadilishwe mara kwa mara ili kukomesha ufisadi wanaoendeleza hapo pamoja na maafisa wa polisi.
Hiyo jana, msimamizi mkuu wa kituo hicho Simon Ole Nkiti alithibitisha kuharibika kwa mtambo huo lakini akasema wamerejelea kupima magari kwa njia ya kawaida bila kutumia mfumo wa kompyuta.
“Mtambo huo wa kubaini uzito ambao ni haraka zaidi ulifeli na kutulazimu kurejelea mfumo wa kawaida ambao unajikokota na hivyo kusababisha mlolongo huo mrefu,” alisema kwa njia ya simu.
Tatizo hilo lililotokea saa moja usiku na kusababisha msongamano wa magari kutoka kituo hicho hadi kiwanda cha kuunda mabati cha Mabati Rolling kilicho umbali wa kurahisisha kazi yao ili kuepuka kilomita saba. 
Wiki jana, maafisa watano wakiwemo polisi watatu katika kituo hicho cha Mariakani walikamatwa kwa tuhuma za ufisadi. Kutakuwa na ushahidi kadha wa kadha dhidi yao ikiwemo rekodi za uhamishaji pesa kupitia M-Pesa.
Tume ya Maadili na kuchelewa zaidi njiani. Picha /MAKTABA Kupambana na Ufisadi (EACC) ilitumia rekodi hizo kunasa washukiwa badala ya mpango wa awali wa kutumia pesa zilizotiwa alama.
Wiki hii maafisa hao wa polisi waliokamatwa walishtakiwa katika mahakama ya Mombasa kwa madai ya kupokea mlungula kupitia simu zao za rununu.
Inspekta Paul Makonge aliambia mahakama kuwa washukiwa hao waliitisha zaidi ya Sh48,000 kutoka kwa ajenti mmoja wa mizigo ambaye malori yake matatu yalikuwa yamenaswa kwa kubeba mizigo kupita kiasi. 
Upande wa mashtaka unadai Abuga, ambaye alikuwa miongoni mwa polisi waliokuwa wakitoa ulinzi katika kituo cha Mariakani, waliomba mlungula wa Sh18,000 kutoka kwa Adam Duale.
Abuga anadaiwa kupokea pesa hizo ambazo ni miongoni mwa pesa zilizotiwa alama ambazo hutumiwa kuwanasa maafisa wafisadi.


