
Mpango wa kando anataka nimzalie
NINA umri wa miaka 27, nimeolewa na tuna watoto wawili. Nina mpango wa kando na mwanamume ambaye ameoa. Mke wake hajawahi kumzalia mtoto na anataka mimi nimzalie.
Nampenda sana mwanamume huyo.
Waonaje shangazi? Kupitia SMS Kawaida yangu siungi mkono uhuni kama huo katika ndoa ama uhusiano.
Ni kwa nini umuache mumeo uende kutafuta mipango ya kando ukijua hatari zilizopo? Umetoa wapi ujasiri wa kutaka kumzalia mtoto mwanamume mwingine? Unajua yote hayo ni haramu kwa hivyo koma na utulie kwa mume wako.
ANAFYATUA HEWA TU NINA umri wa miaka 23 na nina mpenzi ambaye ninampenda naye ananipenda sana. Tatizo ni kuwa tunaporushana roho anafyatua hewa badala ya risasi. Tatizo liko wapi? Sitaki kumuacha. Nishauri.
Kupitia SMS Hiyo si hali ya kwaida na inawezekana mwenzako ana tatizo ambalo linahitaji kushughulikiwa kimatibabu. Mshauri aende hospitalini apimwe ili kujua tatizo lake.


