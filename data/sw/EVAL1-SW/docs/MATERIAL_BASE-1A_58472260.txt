
Maafisa 2 wauawa kwa risasi
NEW YORK, Amerika MAAFISA wawili wa polisi waliuawa kwa kupigwa risasi Jumamosi, kulingana na maafisa, kwenye tukio ambalo vyombo vya habari vilitaja kuwa uvamizi wa ghafla.
Kisa hicho kilitokea huku kukiwa na ghadhabu kuhusu kuuawa kwa baba mweusi wa watoto sita, na polisi na baadaye mahakama kukataa kumfungulia mashtaka.
Mashirika ya habari yalisema mvamizi pia alifariki.
“Tunaombea polisi wenzetu wa kituo cha New York (NYPD) waliouawa wakiwa kazini leo Brooklyn,” kituo hicho kilisema kwenye mtandao wa kijamii wa Twitter.
Awali, msemaji wa NYPD Sajini Lee Jones aliambia shirika la habari la AFP, “Tunaweza kuthibitisha kuwa maafisa wawili wa polisi walipigwa risasi saa 8: 50 mchana katika kona ya Myrtle na Tompkins, eneo la 79.” Kituo hicho kilisema maafisa hao walipigwa risasi wakiwa wamavaa sare zao za kazi na walikuwa wamekaa ndani ya gari rasmi la polisi wakiwa wanafanya kazi ya ziada chini ya mpango wa kukabiliana na ugaidi. 


