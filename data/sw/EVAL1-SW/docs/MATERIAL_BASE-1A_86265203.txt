Serikali ya Tanzania kujenga bomba la mafuta kutoka Tanga hadi Uganda
elezwa kuwa Tanzania ina vigezo mbalimbali ambavyo vinaifanya nchi ijiamini kwa asilimia 98 kuwa mradi wa bomba la kusafirishia mafuta kutoka Ziwa Albert nchini Uganda utapitiaÂ Kaskazini mwa Tanzania hadi Bandari ya Tanga badala ya nchini Kenya.
Hayo yameelezwa na Katibu Mkuu wa Wizara ya Nishati na Madini, Profesa Justin Ntalikwa wakati wa kikao chake na wafanyabiashara wa mafuta nchini ambacho kililenga kujadiliana nao kuhusu fursa za uwekezaji zitakazotokana na mradi huo endapo utapita nchini.
Profesa Ntalikwa alivitaja vigezo hivyo kuwa ni uzoefu wa Tanzania katika ujenzi wa mabomba ya kusafirisha nishati mbalimbali ikiwemo Bomba la Mafuta la kutoka Tanzania hadi Zambia (TAZAMA), Bomba la kusafirisha gesi kutokaÂ SongoSongo hadi Dar es Salaam, Bomba la kusafirisha gesi kutoka eneo la Mnazi Bay hadi Mtwara, pamoja na Bomba kuu la gesi kutoka mkoani Mtwara hadi Dar es Salaam lenye kipenyo cha inchi 36 hivyo uzoefu huo utasaidia katika kupunguza muda wa ujenzi wa bomba la mafuta ambalo kipenyo chake ni inchi 24.
â€œTumewaeleza wenzetu kuwa Serikali ya Tanzania pia ilishajenga uwezo mkubwa katika masuala ya kutwaa, kumiliki na kulipa madai ya wananchi wanaopisha miradi ya mabomba na shughuli hizi zimekuwa zikifanywa kwa wepesi na umakini mkubwa ikiwemo umakini katika kufuata kanuni na sheria za mazingira, hivyo haitatuwia ngumu katika kutekeleza mradi huu,â€ alisema Profesa Ntalikwa.
Alitaja kigezo kingine kuwa ni ubora wa bandari ya Tanga ambayo imeonekana kuwa ni bora zaidi ukilinganisha na Bandari nyingine Afrika Mashariki kwa kuwa ina kingo za asili (naturally sheltered) na kina kirefu hivyo kupunguza muda na gharama za ujenzi kwa kuwa uchimbaji wa kuongeza kina hauhitajiki na itakuwa na uwezo wa kupakia mafuta katika kipindi cha mwaka mwaka mzima.
Profesa Ntalikwa aliongeza kuwa njia ya kupitia Tanzania hadi Bandari ya Tanga ni bora zaidi kwa upande wa ujenzi wa bomba hilo kwa kuwa haipiti sehemu yenye makazi ya watu wengi, sehemu za hifadhi na haina miinuko mikali hivyo kupunguza muda wa ujenzi na gharama za ujenzi.
â€œ Hivyo ndugu zangu tumewaita wafanyabiashara hawa wa mafuta nchini ili waweze kutumia fursa mbalimbali zitakazotokana na mradi huo na kuzichangamkia na wao wamepokea vizuri suala hili na wameahidi kushirikiana na Serikali katika kuhakikisha kwamba Tanzania inapata mradi huu muhimu,â€ alisema Profesa Ntalikwa.
Awali akizungumza kuhusu mradi huo, Mkurugenzi wa Mkondo wa Chini kutoka Shirika la Maendeleo ya Petroli Tanzania (TPDC), Dkt. Wellington Hudson alieleza kuwa Uwekezaji wa mradiÂ bomba hilo unakadiriwa kugharimu Dola za Marekani bilioni 4 na kwamba Bomba lote litakuwa na urefu wa kilomitaÂ 1403 na kipenyo cha inchi 24.


