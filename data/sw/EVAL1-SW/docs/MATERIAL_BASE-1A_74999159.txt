
Polisi wanasa watu 25 juu ya pombe haramu
WASHUKIWA 25 walikamatwa jana kwenye msako wa pombe haramu lakini muuzaji sugu wa pombe hiyo akahepa mtego wa polisi.
Kisa hicho kilitokea katika msako pombe haramu katika mtaa wa mabanda wa Mukuru-Lunga Lunga.
Operesheni hiyo iliongozwa na kamanda wa polisi tawala wa Kaunti Ndogo ya Makadara, Bw Ishmael Njenga akishirikiana na mwenzake wa Wadi ya Viwandani, Bw Alphonce Nzova Mulinge.
Bw Njenga alisema wananchi walielekeza polisi mahali ambako pombe hiyo ilikuwa imefichwa.
Alisema washukiwa 188 wamekamatwa na kufikishwa katika mahakama ya Makadara tangu Ijumaa iliyopita.
Alisema msako huo haulengi changâ€™aa na busaa pekee, bali hata pombe kali na baa ambazo hazina leseni na pia ambazo hufunguliwa kwa wateja saa ambazo haziruhusiwi kisheria.
Na SAMMY KIMATU 


