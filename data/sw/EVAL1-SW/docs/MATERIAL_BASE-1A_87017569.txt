
Kupata kiatu cha dhahabu shughuli ipo
Paris, Ufaransa. Fainali za mataifa ya Ulaya, Euro 2016 zinaanza leo zikishirikisha nyota 552 kutoka mataifa 24.
Nyota hao, wote ni washiriki wa tuzo mbalimbali za mashindano hayo ya kila baada ya miaka minne.
Miongoni mwa tuzo hizo ni ile ya kiatu cha dhahabu ambayo hutolewa kwa mfungaji bora.
Mshindi wa kiatu hicho miaka minne iliyopita alikuwa Fernando Torres wa Hispania, ambaye hata hivyo ushindi wake ulikuwa wa mezani baada ya kulingana na wenzake kadhaa.
Hao ni pamoja na Mario Mandzukic, Mario Gomez, Mario Balotelli, Cristiano Ronaldo na Alan Dzagoev, kama Torres, wote walifunga mabao matatu kila mmoja.
Lakini, Torres alipewa tuzo hiyo kutokana na muda aliocheza, pamoja na idadi ya mabao aliyosaidia kupatikana kwake.
Zinapoanza fainali hizo leo, wapo wachezaji 10 ambao wanapewa nafasi ya kumaliza msimu wakiwa wafungaji bora, wakiwamo Ronaldo, Harry Kane na wengineo.
Wanaopewa nafasi kubwa Euro 2016 -Cristiano Ronaldo, Ureno Miaka minne iliyopita alikuwa mshindi mwenza wa Fernando Torres. Msimu wa 2015/16 alifunga mabao 51 kwenye mechi 48 alizoichezea Real Madrid na kutwaa taji la Ligi ya Mabingwa Ulaya. -Thomas Muller, Ujerumani Wacheza kamari wanampa nafasi zaidi Muller na Ronaldo kutwaa tuzo hiyo. Muller alifunga mabao 32 kwenye mechi 49 akiwa Bayern Munich msimu uliopita.
Akiwa na miaka 26, Muller amekuwa shujaa wa Bundesliga ambako aliiipa ubingwa Bayern Munich chiin ya Pep Guardiola. -Antoine Griezmann, Ufaransa Ufaransa inapewa nafasi kubwa ya kuibuka mshindi wa mashindano ya mwaka huu, Euro 2016 , ambako Griezmann pia anaweza kuipa nafasi hiyo nchi yake. Alifunga mabao 32 msimu wote.
Alikuwa na msimu mzuri akiwa Atletico Madrid ambako alikosa taji kwa kukosa penalti ndani ya dakika 90 za mchezo, pia kikosi chao kikatolewa na Real Madrid kwa penalti baada ya dakika 120.
-Robert Lewandowski, Poland Idadi ya mabao 42 kwa mechi 51 alizocheza inampa nafasi kubwa ya kuibuka na kiatu cha dhahabu.
Nyota huyo wa Poland aliifungia nchi yake mabao 13 kwenye safari ya kufuzu kwa fainali za Ulaya, pia alivuka msitari wa mabao 30 ya Ligi Kuu, Bundesliga kwa amra ya kwanza tangu mshambuliaji wa zamani wa FC Cologne, Dieter Muller afanye hivyo mwaka 1976-77. Ana ndoto za kuhamishia mafanikio hayo Ulaya.
-Olivier Giroud, Ufaransa Nyota huyo wa Arsenal alicheza mechi 15 bila bao, lakini alimaliza msimu akifunga matatu, hat-trick dhidi ya Aston Villa na mawili dhidi ya Scotland kwenye mchezo wa kirafiki.
Alimaliza msimu na mabao 24, ambayo yanamfanya mshambuliaji mwenye miaka 29 aingie kwenye orodha ya wanaowania kiatu cha dhahabu.
-Harry Kane, England Baada ya Alan Shearer mwaka 1996 akiwa na mabao matano kibindoni akiichezea England mechi sita akiwa na kikosi cha taifa,, Three Lions, ni zamu ya Kane kuiga.
Mshambuliaji huyo wa Tottenham alimaliza msimu akiwa kinara wa mabao na kumpa nafasi kocha Roy Hodgson kumwamini kwenye fainali za Euro 2016. Alifunga mabao 28 kwa msimu mzima.
-Zlatan Ibrahimovic, Sweden Mshambuliaji huyo mkongwe wa Sweden anapigiwa debe kutua Manchester United akiwa mchezaji huru, amefunga mabao 50 kwenye mechi 51 alizocheza msimu uliopita akiwa na klabu yake, Paris Saint-Germain .
Sweden ipo kundi moja na Ubelgiji, Italia na Jamhuri ya Ireland, linaloitwa `Kundi la Kifo', lakini Ibrahimovic anaweza kuwa kinara wa mabao.
-Gareth Bale, Wales Wales imepangwa Kundi B pamoja na England, Russia na Slovakia, ambako Gareth Bale anapewa nafasi ya kung'ara na kuongeza kwenye idadi ya mabao yake 20.
Akiwa na miaka 26, mshindi wa taji la Ligi ya Mabingwa Ulaya akiwa na Ronaldo na klabu yao, Real Madrid, Bale ana matumaini ya kung'ara kwa mabao, Euro 2016. 
-Dimitri Payet, Ufaransa Kama Ufaransa itafasnya vyema, basi Dimitri Payet anaweza kufunga bao au zaidi, akiendeleza rekodi yake bora akiwa West Ham ambako alifunga mabao 12.
-Artem Dzyuba, Russia Mshambuliaji huyo wa Zenit St-Petersburg ambaye anaweza kuziduwaza England au Wales, Kundi B.
Dzyuba alimaliza msimu akiwa na mabao 23, lakini hilo halimzuii kumaliza Euro akiwa kinara wa mabao


