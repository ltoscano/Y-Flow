
Lavatsa mguu mmoja
NAIROBI: Fowadi wa Mathare United, Edwin Lavatsa yupo guu moja kutua Bandari FC baada ya kandarasi yake ya miezi sita katika kikosi hicho kutamatika rasmi. Kwa mujibu wa Mkurugenzi wa Kiufundi wa Bandari, Edward Oduor, ishara zote zinawaaminisha kwamba Lavatsa atajiunga nao kufikia mwisho wa kesho. Tangu kubanduka Gor Mahia miaka miwili iliyopita, ubora wa kiwango cha mchezo wa Lavtsa umeshuka pakubwa, jambo ambalo huenda lisimshinikize kocha Francis Kimanzi kumkwamilia kambini mwake.
Oduor amesema kwamba wamepiga hatua kubwa kimazungumzo kwa minajili ya kurasimisha usajili wa Lavatsa, kichocheo kikiwa ni utajiri wa tajriba ya nyota huyo aliyewahi kuipigia pia MC Algier ya Algeria.
-CHRIS ADUNGO


