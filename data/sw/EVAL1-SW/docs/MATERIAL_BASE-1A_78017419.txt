
Ziara za Mugabe zazua wasiwasi
Na KITSEPILE NYATHI
HARARE, Zimbabwe RAIS wa Zimbabwe Robert Mugabe yuko Singapore kuchunguzwa macho huku wasiwasi ukitanda kuhusu hali ya kiafya ya kiongozi huyo mwenye umri wa miaka 90.
Aliondoka nchini kwake Jumatano huku msemaji George Charamba akisema anaelekea kwa “uchunguzi wa macho.” Rais Mugabe amezuru Singapore mara kwa mara tangu mwaka jana baada ya kufanyiwa upasuaji wa ugonjwa wa jicho.
“Mtukufu Rais aliondoka Harare leo alasiri kwa ziara ya wiki moja ya kibinafsi katika taifa hilo,” taarifa ilisema.
“Wakati wa ziara hiyo Rais Mugabe atafanyiwa uchunguzi wa kawaida wa macho kufuatia upasuaji wa hivi punde wa kiungo hicho muhimu.” Hivi karibuni ziara za Singapore zimeibua wasiwasi, huku chapisho kadha mtandaoni zikidai kuwa ameaga dunia.
Ziara ya mwisho ilikuwa Februari kabla ya kuadhimisha miaka ’90 ya kuzaliwa ambapo uvumi ulitanda ni mgonjwa sana.
Aliambia televisheni ya serikali mkesha wa maadhimisho hayo kuwa licha ya uvumi kwamba ana kansa ya tezi kibofu, ni mzima kama kigongo.
Mugabe amekuwa uongozini tangu wasiwasi 1980. Mnamo Februari aliambia chama chake kusita kuzungumzia suala la mrithi akisema utasababisha ugomvi chamani.
Vile vile, alionya waliotambuliwa kama viongozi wa makundi kwamba watafukuzwa kutoka chama hicho cha Zanu PF.
Mugabe, mmoja wa marais wakongwe zaidi Afrika, aliahidi kukabiliana vikali na makundi hayo chamani.
Suala la mrithi wake umejadiliwa chini kwa chini kwa miongo kadha na mara kwa mara amesisitiza hafikirii kustaafu.
Hata hivyo, faraghani wandani wake wana wasiwasi matatizo ya kiafya yatamzuia kukamilisha kipindi chake 


