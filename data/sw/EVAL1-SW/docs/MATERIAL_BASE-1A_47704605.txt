
Kaunti kuajiri wahudumu wa afya 300 mwaka ujao
KAUNTI ya Uasin-Gishu, inapania kuajiri wahudumu wa afya 300 katika vituo vya afya vya kaunti hiyo kuanzia Januari mwaka ujao.
Naibu gavana wa kaunti hiyo Bw Daniel Chemno, alisema hatua hiyo inalenga kukabiliana na changamoto ya uhaba wa wahuudmu wa afya .
Akihutubu katika eneo la Cheptiret, Chemno alisema sehemu kubwa ya wahudumu hao watakuwa wauguzi na maafisa wa afya ya umma ambao watakuwa wakihudumu katika hospitali za kaunti ndogo.
“Kama kaunti, tunaelewa kuna uhaba wa wauguzi hii ndio sababu tumeweka mikakati ya kutenga fedha za kutosha kuajiri wahudumu wa afya 300, tunaomba watu ambao wamehitimu kuanza kutuma maombi ya kupata kazi katika idara ya afya ya kaunti “ alisema Bw Chemno alisema, shughuli ya kuajiri wahudumu hao itaendelezwa kwa uwazi ili kuona kwamba, watakaoajiriwa ni watu ambao wamehitimu vilivyo.
Kiongozi huyo alitaka muugano wa wauguzi katika kaunti hiyo kuachana na tabia ya kushiriki mgomo mara kwa mara na badala yake ushauri wanachama wake kuhudumia wananchi mashinani vilivyo.
Wakati huo huo, Chemno alikosoa Tume ya Mishahara ya Marupurupu Nchini (SRC), kwa mipango yake ya kupunguza marupurupu ya wafanyikazi wa umma.
“Sarah Serem anapaswa kuambiwa kuwa, huwezi ukapunguza mishahara ya wafanyakazi ambao mishahara yao ingali chini.” Alisema Chemno Kiongozi huyo alikashifu tume hiyo kwa kufanya uamuzi huo kiholela bila kushauriana na wadau wote. 


