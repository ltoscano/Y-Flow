
Marufuku ya GMO bado ipo - Macharia
Na MIKE MWANIKI
MARUFUKU iliyowekwa dhidi ya uagizaji, na matumizi, ya vyakula vilivyozalishwa kisayansi (GMOs) ingalipo hadi pale jopo kazi lililoteuliwa na Wizara ya Afya kutoa ripoti kuhusu usalama wavyo, Waziri James Macharia alisema jana.
Akiongea na Taifa Leo, Bw Macharia alisema kuwa jopo kazi hilo linaloongozwa na Prof Kihumba Thairu litaandaa vikao vya kukuMacharia sanya maoni kutoka kwa umma kote nchini kwa siku 20 kabla ya kutayarisha ripoti itakayotoa mwelekeo kuhusu suala hilo.
“Marufuku dhidi ya vyakula vya GMO bado ipo, kwani ilitolewa kupitia agizo la baraza la Mawaziri wala sio la Wizara ya Afya.
“Wizara yangu bado inasubiri jopokazi lianze mikutano ya hadhara kabla ya kuandaa ripoti kuhusu suala hilo,” Bw Macharia aliongeza.


