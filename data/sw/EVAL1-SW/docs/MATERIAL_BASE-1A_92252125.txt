
Hivi timu za kukamia ni Simba na Yanga tu?
Ninajitokeza katika gazeti lako la Mwananchi ili kusema yangu machache. Ninachotaka kusema ni hii tabia ya wachezaji wa timu mbalimbali kuzikamia mechi mbili za ama Simba au Yanga.
Nimekuwa nikizifuatilia hasa timu ndogo, utakuta siku ya Yanga au Simba zinacheza mpira mkubwa na hata wakati mwingine kushinda ama kutoka nayo sare, lakini zikija timu nyingine zinafungwa kirahisi.
Haiwezekani Simba na Yanga uzikamie halafu unafungwa na timu ndogo na pengine zinazosuasua. Huwa ninajiuliza, ikiwa zitacheza mpira mkubwa hivi, si ligi yetu itakuwa na msisimko? Haina faida sana kama ukamiaji utabakia kwa Simba na Yanga, timu badilikeni.
Julia Ngwandi. 


