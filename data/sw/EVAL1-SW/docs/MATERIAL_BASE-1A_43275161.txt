
Kiongozi ahimiza soko la pamoja ili kuongeza mapato
MWAKILISHI wa wadi ya Chogoria, Bi Wanja Mâ€™Rithaa ameeleza kuhusu haja ya kubuniwa kwa soko la pamoja la mazao ya kibiashara kati ya wadi yake na ile ya Mwimbi.
Mwakilishi huyo alisema kuwa hatua hiyo itapelekea kuimarika kwa mapato ya wakazi.
Alisema kuwa wakazi wa eneo hilo wanakumbwa na ugumu mwingi katika kupeleka mazao yao katika kiwanda cha kahawa cha Riakanugu kutokana na hali mbaya ya barabara.
Alisema kuwa wakulima waliolengwa katika awamu ya kwanza ya mradi wa unyunyizaji maji wa ndizi katika eneo la Muringa walikuwa washaanza kuzalisha mazao yao lakini walikuwa wakikabiliwa na matatizo katika usafirishaji wa mazao yao.
Kutokana na tatizo hilo, alisema kuwa wafanyabiashara walaghai walikuwa wakiwahadaa wakulima, kwa kuwanunulia mazao yao kwa bei ya chini.
Hata hivyo, alieleza matumaini yake kuwa ikiwa barabara zitaimarishwa na soko la pamoja kubuniwa, wakulima wangeanza kupata faida kutoka na mazao yao.


