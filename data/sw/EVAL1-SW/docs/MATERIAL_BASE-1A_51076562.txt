
IEBC yakubali inasajili watu kisiri
Na LUCY KILALO
IEBC yakubali TUME Huru ya Uchaguzi na Mipaka (IEBC) hatimaye imetangaza kuwa inawasajili wapiga kura baada ya kushtumiwa kwamba inaendesha shughuli hiyo kisiri.
Mwanzoni mwa wiki, Naibu mwenyekiti Bi Lilian Mahiri-Zaja, alikiri kwamba tume hiyo ilikuwa ikiendesha usajili wa wapiga kura bila ya kutangazia umma.
Tume hiyo imetetea hatua yake ikisema kwamba kulingana na sehemu ya 5(1) ya Sheria ya Uchaguzi 2011 usajili wa wapiga kura na harakati Na LUCY KILALO za kuangalia upya sajiliu zitafanywa wakati wote isipokuwa wakati ambapo kuna Uchaguzi Mkuu, uchaguzi mdogo na tukio lolote kati ya wakati wa nafasi ya kutangazwa kuwa wazi na tarehe ya uchaguzi huo. 
Katika taarifa yake kwa vyombo vya habari, tume hiyo ilitaja upungufu wa rasilmali kama sababu ya kutotangaza kuhusu shughuli hiyo ambayo inaendelea katika afisi zote za maeneo watu kisiri bunge nchini.
“Tume inawaita Wakenya wote waliotimiza umri wa miaka 18 na zaidi na hawajasajiliwa kama wapiga kura kujiandikisha katika afisi yoyote ya eneo bunge nchini. Mtu atahitajika kubeba kitambulisho cha kitaifa ama paspoti halali. Hizi zitakuwa stakabadhi zile zile ambazo ambazo zitahitajika wakati wa kupiga kura,” taarifa hiyo kutoka kwa meneja wa mawasiliano na mashauri ya tume, Bi Tabitha Mutemi ilisema.
Kadhalika, tume hiyo ilisema kuwa wale wanaotaka kuhamisha maelezo yao ili waweze kupigia kura kwa vituo vingine wanaweza kufanya hivyo sasa kwa kujiwasilisha kwa afisi za IEBC zilizopo karibu nao.
“Tume ingependa pia kukumbusha kwamba ni makosa kwa mtu kujisajili mara nyingi na hairuhusiwi na sheria. Wakazi wa maeneo ambayo yanasubiri kesi za uchaguzi na wale wanaojitayarisha kwa uchaguzi mdogo, watasubiri hadi kesi zitakaposikizwa na kuamuliwa kwa wao kuruhusiwa kujisali.” 


