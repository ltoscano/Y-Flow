Tableau 3: MAISON MASUMU (AMISI, LIKOMBE et MAMA LOYENGE) (AMISI na moninga na ye LIKOMBE baye kokuta MAMA LOYENGE azali kopangosa ba sani.)

AMISI: Mbote mama, tozongi tobimi classe. (MAMA LOYENGE aboyi kozongisa, atali ye miso mabe.)

LIKOMBE: Mbote MAMA LOYENGE. (MAMA LOYENGE aboyi kozongisa mpe alongwe wana.) Dit AMISI, boni MAMA LOYENGE aboyi koyamba mbote na biso mpe atali yo na miso mabe. Ngai nayebeli ye boye te. Likambo nini?

AMISI: Moninga na ngai LIKOMBE, ata ngai na kamue mingi mpo mama na biso azalaka boye te. Namoni ezali maladie na ye ya tension oyo SUPER ayebisaka ngai. 

LIKOMBE: AMISI, eza na [ya]ngo rien moyi na molunge esali ngai pasi mingi. Pesa ngai mayi ya malili makasi po nakitisa motema.

AMISI: (AMISI ayeli ye mayi.) LIKOMBE nayeli yo mayi ya malili makasi, ezali na ba glaçons, ndenge olingaka.

LIKOMBE: (Tango LIKOMBE abandi komela, MAMA LOYENGE azali koya.) Moninga na ngai AMISI oyo ezali suka ya mayi ya malili.

MAMA LOYENGE: Yo AMISI! Olingi kolakisa nini na ndako oyo? Yo ozali nani awa. Keba na yo. Oyebi malamu papa na bino alingi komela mayi ya malili mingi, bongo obandi kosakana na [ya]ngo. Yo ozali kolakisa nini?

AMISI: Mama, six bidons ya mayi ezali na congélateur. Mayi ezali nanu mingi.

MAMA LOYENGE: Kanga monoko na yo. Six bidons. Six bidons. Oyebi te soki moyi ezali makasi, papa na bino amelaka mayi mingi. Keba na yo. Soki ozali kalakisa nini na ndako oyo, keba na yo. Yeba kaka ekozala boye te. (Tango asilisi koloba abimi.)

LIKOMBE: Moninga na ngai AMISI, ndenge ngai nayebeli MAMA LOYENGE, na moni likambo ezali awa. Kende kotika ngai na nzela. Moyen na wumela lisusu ezali te.

AMISI: Likambo ezali te. Ezali tension ezali kosala ye boye. Tokosolola malamu sima. Kende malamu. (Tango LIKOMBE abimi, AMISI abandi kokanisa oyo eyeli ye, mpe SUPER aye.

SUPER: Ndeko na ngai AMISI mpo na nini okomi mawa mawa boye?

AMISI: Ndeko na ngai SUPER na comprendre te. Depuis un certain temps MAMA LOYENGE azali lisusu ndenge azalaka na ngai te. Tozua ndakisa ya lelo mama atomboki na ngai mpo na pesi LIKOMBE mayi ya malili. Nayebisi ye six bidons ezali na congélateur, kasi asiliki mabe.

SUPER: Yango mama mpo na nini akomi boye? Ngai pe asilikaki na ngai lobi mpo na pesaki moninga na ngai YHANA mayi ya moto. Ye moko YHANA mutu asengaki yango mpo na angine, kasi mama asiliki na ngai. Alobi mpo na nini napesi ye mayi ya moto, mayi ya malili ezangaka te na ndako. Finalement alingi nini? (Bango mibale bakeyi libanda.)
