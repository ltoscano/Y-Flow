
Utoaji maiti ndani ya feri lililozama sasa wasitishwa
Na AFP
SEOUL, Korea Kusini OPERESHENI ya kutoa maiti ndani ya Feri lililozama katika pwani ya Korea Kusini mwezi jana imesitishwa kutokana na mawimbi makali baharini, msemaji wa Serikali ya nchi hiyo alisema jana.
Hii ni kufuatia hofu kwamba, huenda miili zaidi isipatikane, siku 17 baada ya Feri hiyo kwa jina Sewol na yenye uzani wa tani 6,825 kuzama.
Watu 228 wamethibitishwa kufariki huku 74 wakiwa hawajulikani waliko.
“Wapiga mbizi walishindwa kuendelea na shughuli zao Ijumaa utokana na mawimbi makali yaliyoandamana na upepo,” alisema msemaji wa kundi la wanamaji Ko MyungSuk.
Zaidi ya wapiga mbizi 100 walisubiri ufuoni, wakisubiri mawimbi hayo yatulie, alisema.
Wapiga mbizi hao wamekuwa wakifanya kazi katika mazingira magumu na hatari tangu operesheni hiyo kuanza.
Wamekuwa wakilazimika kutumia kamba kufikia feri hiyo ambayo ilizama takriban mita 40 ndani ya bahari. 
Wamekuwa wakipenyeza kwenye sehemu za meli hiyo zilizojaa mchanga huku wakistahimili maji ya chumvi 


