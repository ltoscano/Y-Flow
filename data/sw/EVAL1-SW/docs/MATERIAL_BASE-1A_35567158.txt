
Rais akosoa mauaji ya mwandishi
BANGUI, Afrika ya Kati BARAZA la Usalama la Umoja wa Mataifa limeshutumu mauaji ya mwanahabari wa Ufaransa nchini Afrika ya Kati, na kuonya kuwa wale waliohusika watakabiliwa kisheria.
Mwili wa Camille Lepage (pichani) wa miaka 26 ulipatikana Jumanne na majeshi ya Ufaransa waliokuwa wanafanya msakao.
Bi Lepage aliywkuwa amepanga kuwa shahidi wa watu walio hatarini na waliopuuzwa katika machafuko ya taifa hilo, alitajwa na mamake kama msichana ‘mkakamavu’ katika mahojiano na wanahabari.
Taarifa kutoka Ikulu ya Rais nchini Ufaransa ilisema kuwa wanajeshi hao walikuwa wanachunguza gari lilikojuwa linaendesha na waasi wa “anti-balaka” eneo la Bouar, Magharibi mwa Afrika ya Kati wakati walipoupata mwili huo.
Rais Francois Hollande, akiongea alipofanya ziara Georgian mji mkuu wa Tbilisi, alisema Bi Lepage alikuwa anafanya kazi yake ya kuchukua picha alipovumaniwa na wahalifu.
“Aliuawa na watu waliokuwa na silaha kali pamoja na waasi wengine wa anti-balaka,” alisema.


