
Taifa kutoa hela kuokoa mazingira
SYDNEY AUSTRALIA inatarajiwa kuidhinisha hatua ambazo zitawapatia pesa wachafuzi wa mazingira ili kupunguza uchafuzi unaolaumiwa kwa mabadiliko ya hali ya anga, hatua ambayo wakosoaji wamesema ni sera isiyofaa ya mazingira.
Kulingana na mpango huo uliopitishwa na Seneti kufuatia mjadala wa jana, serikali italipa kampuni ili kuongeza kawi.
Mswada huo unatarajiwa kuidhinishwa mwezi ujao na bunge ambapo serikali ya Waziri Mkuu Tony Abbott ina idadi kubwa ya wabunge.
Mswada huo umewasilishwa baada ya Bw Abbot kuondoa ushuru unaotolewa kwa gesi zinazotoka kwa "greenhouse" ulioanzishwa na utawala uliokuwepo wa Labour, huku akitimiza ahadi iliyofanywa katika uchaguzi wa mwaka jana.
"Tumetimiza ahadi yetu ya kutekeleza hazina ya kupunguza uchafuzi ili kuhakikisha kuwa kuna hatua ya kweli inayochukuliwa bila ushuru wa kaboni," alisema Waziri wa Mazingira Greg Hunt .
China na Amerika ndio wachafuzi wakubwa kufuatia gesi za "greenhouse", kulingana na ripoti ya wanasayansi wa kimataifa iliyotolewa mwezi uliopita lakini ya Australia iko juu ikilinganishwa na mapato yake.
Na AFP


