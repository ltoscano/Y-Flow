20 December 2012

Wa tanzania kujifunza lugha Ujerumani

Na Agnes Mwaijega

TAASISI ya Utamaduni wa Ujerumani nchini ya Geothe Institut, ipo katika mpango wa kuwapeleka Wa tanzania nchini humo ili wakajifunze lugha ya Kijerumani. 
Mkuu wa Idara ya lugha katika taasisi hiyo, Bw. Samuel Gogomoka, aliyasema hayo Dar es Salaam juzi katika hafla ya kukabidhi vyeti kwa wanafunzi wa Shule za Sekondari Zanaki na Chang'ombe, ambao walifauli vizuri mtihani wa lugha ya Kijerumani.

Alisema hivi sasa Wa tanzania hasa wanafunzi wa sekondari, wamawekuwa na mwamko wa kusoma lugha hiyo tofauti na siku za nyuma wakati taasisi hiyo ilipoanza kazi nchini.

“Wakati tunaanza, tulikuwa na wanafunzi wachache lakini hivi sasa Wa tanzania wengi waana mwamko, tuna zaidi ya wanafunzi 250 ambao wanasoma Kijerumani,” alisema Bw. Gogomoka.

Aliongeza kuwa, taasisi hiyo imekuwa ikiwapeleka wanafunzi nchini humo kila mwaka kujifunza lugha hiyo ili wanaporudi wahamasishe wengine.

Aliwataka Wa tanzania kuona umuhimu wa kujifunza lugha tofauti hususan Kijerumani tofauti na ilivyo sasa.


