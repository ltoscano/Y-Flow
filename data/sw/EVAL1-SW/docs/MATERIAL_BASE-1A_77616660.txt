
Polisi wanasa mgemaji sugu
POLISI wa Likoni mnamo Jumanne walimnasa mgema sugu wa pombe haramu aina ya chang’aa na kangara.
Mtoro huyo ambaye polisi wanasema amekuwa akikwepa mtego wao, alikamatwa katika Mtaa wa Consolata akiwa na zaidi ya lita 200 za Kangara.
Afisa mkuu wa polisi wa eneo hilo, Bw Willy Simba, aliambia wanahabari polisi walivamia nyumba ya mshukiwa baada ya kupashwa habarii.
‘’Tulipashwa habari ambapo maafisa wetu walichukua hatua za haraka na kufika katika nyumba ya mshukiwa na kumpata bidhaa hiyo,’’akasema.
Aidha kwenye operesheni hiyo, polisi pia walipata vifaa kadha na kemikali ya kuitia makali pombe hiyo.
Bw Simba aidha aliongeza kusema kuwa mshukiwa huyo alinaswa pamoja na mkewe ambaye amekuwa akimshirikisha pakubwa katika shughguli za utengenezaji pombe hiyo.
Alisema kukamatwa kwa wawili hao kutapi jeki juhudi zao za kuangamiza utengenezaji wa pombe haramu ambayo imeangamiza watu wengi.
Alisema vita dhidi ya pombe hiyo vitaendelea, na akawataka wakazi kuendelea kushirikiana na polisi kwa kuwapasha habari sio tu dhidi ya wagema wa pombe haramu bali pia wanaojihusisha na visa vya uhalifu. 
Na HAMISI NGOWA


