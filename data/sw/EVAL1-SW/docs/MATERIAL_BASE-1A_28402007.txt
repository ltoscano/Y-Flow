KONGAMANO LA AMANI SYRIA LAAHIRISHWA

November 11, 2013
Mjumbe maalum wa Umoja wa Mataifa katika jumuiya ya nchi za Kiarabu, Lakhdar Brahimi, amesema kongamano la amani kuhusu Syria, lililokuwa limepangwa kufanyika mjini Geneva mwezi huu, limeahirishwa. Bw. Brahimi, hata hivyo, amesema kuwa angali na matumani ya kufanyika kongamano hilo ifikapo mwishoni mwa mwaka. Amesema baada ya kukutana na wanadiplomasia wakuu hakuwa tayari kutangaza tarehe ya mkutano huo. Juhudi za kuandaa kongamano kati ya serikali na wapiganaji nchini Syria zimekuwa zikiendelea kwa miezi kadhaa sasa. Hatua hiyo ni baada ya kutokwepo maelewano kuhusu nani ahudhurie mkutano huo pamoja na ajenda ya mkutano wenyewe. Bw. Brahimi amesema atakutana na wanadiplomasia wa Marekani na Urusi kwa mara nyingine Novemba 25.
” Tulitumaini kuwa tungeweza kutangaza tarehe ya mkutan huo leo (jana), lakini kwa bahati mbaya hilo halitafanyika,íí Brahimi aliambia waandishi wa habari. Mjumbe huyo aliongeza kusema kuwa hakuna kikuuwa kilichofanyika katika mazungumzo yaliyofanyika Jumanne na kwamba sio ajabu tarehe ya mkutano haikuamuliwa. Bw. Brahimi alikutana na mawaziri wa Marekani na Urusi na kisha baadaye kukutana na wanachama wa kudumu wa baraza la usalama la Umoja wa Mataifa ikiwemo Uingereza, Ufaransa, China pamoja na nchi jirani za Syria, Lebanon, Iraq, Jordan na Uturuki


