
Tarime hatarini kuugua
Dinna Maningo, Mwananchi dmaningo@mwananchi.co.tz
Tarime. Hofu ya kuugua kichaa cha mbwa imeibuka kwenye baadhi ya kata za Halmashauri ya Wilaya ya Tarime mkoani Mara baada ya kaya nyingi kufuga mbwa na kushindwa kuwapatia chanjo. 
Kutokana na hali hiyo, baadhi ya watendaji na madiwani wa kata za halmashauri ya wilaya hiyo wametakiwa kuwahamasisha wote wanaofuga mbwa wawapeleke kwenye chanjo Kata ya Kiore ina mbwa 6,777, Kemambo 4,132 na Nyarukoba 819.
Ofisa Mtendaji wa Kata ya Kiore, Emanuel Mbilinyi alisema kaya nyingi zinafuga mbwa zaidi ya watatu.
Ofisa Mifugo wa halmashauri hiyo, Peter Nyanja alisema katika Kata ya Kiore kuna josho ambalo wananchi wameshindwa kulitumia wakidai gharama zake ni kubwa. Kuogesha mbwa mmoja hugharimu kati ya Sh1,000 na Sh2,000.
Nyanja alisema toka chanjo ya mifugo ilipotolewa 2014, haijachanjwa tena.


