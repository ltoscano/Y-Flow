
Mbunge atetea Jubilee kuhusu usalama
NA FATMA MZEE
TANA RIVER MBUNGE wa Galole katika kaunti ya Tana River, Bw Hassan Dukicha ameitetea serikali ya Jubilee akisema imejizatiti kudumisha usalama licha ya changamoto za ugaidi zinazoikumba Akizungumza na wanahabari jana, Bw Dukicha alisema serikali hiyo imechukua hatua licha ya kulimbikiziwa lawama za kila mara.
Aliwashtumu wanaoikosoa serikali kuhusu visa vya kigaidi akisema suala la usalama ni jukumu la kila mwananchi na wala sio la serikali pekee.
“Jukumu la kudumisha usalama nchini ni langu mimi na wewe na Mkenya mwingine yeyote na nashangazwa sana na wale wanaodai kwamba serikali imeshindwa kudhibiti usalama,” alisema Bw Dukicha.
Bw Dukicha aliwaomba viongozi kuungana mkono na serikali katika kupigana na ugaidi akisema kwamba visa vingi vya ugaidi vinaumiza zaidi mwananchi wa “Maimamu na Mapasta wawe mstari wa mbele katika kutekeleza jukumu hili kwa kuwakagua wahubiri wanaotembelea maeneo yao ya ibada ambao wamekuwa wakitumia fursa hiyo kuwapotosha watoto wetu kutokana na mafunzo ya kigaidi,” alisisitiza Bw Dukicha.
Aliwageukia wananchi na kuwaambia kwamba pia wao wanalo jukumu kubwa katika kudumisha usalama hasa maeneo ya vijijini ambako alisema ilikuwa rahisi kugundua kuwepo kwa mgeni kutoka maeneo mengine.
Alihimiza kila mwananchi kuwa mlinzi wa mwananchi mwingine ama jirani yake na kuunga mkono wazo la Rais Uhuru Kenyatta akisema kwamba usalama,amani na udugu utajengeka.
“Ukimuona mtu yeyote mgeni ambaye mienendo yake inaashiria ugaidi usisite kupiga ripoti kwa maafisa wa usalama ili uchunguzi ufanywe kubaini kama mtu huyo ni adui ama ni raia wa kawaida,” aliongezea.
Bw Dukicha alisema haya baada ya kuongoza shughuli ya ufunguzi wa madarasa matano yaliyojengwa kutokana na hazina ya pesa za maendeleo za eneo bunge hilo katika shule ya msingi ya Gururi.


