Matamshi ya ubakajikichefuchefu India

August 24, 2014

MATAMSHI ya mwanasiasa, Asha Mirge, nchini India kuhusu ubakaji yamelaaniwa na watu wengi kote nchini humo. Bi. Mirge, mwanachama wa kikundi cha viongozi wanawake serikalini katika jimbo la Maharastra, amesema wanawake pia wanachangia kwa kiasi kikubwa kubakwa kutokana na mavazi pamoja na wanavyotembea na hata kuzungumza. Matamshi hayo yaliyozua gumzo katika vyombo vya habari kote nchini humo, yamesababisha kero kubwa kutoka makundi ya wanaharakati wa masuala ya wanawake na wanasiasa wengine. Kwa mujibu wa BBC, Bi. Mirge, hata hivyo, ameomba radhi kwa matamshi yake akisema yametiwa chumvi.


