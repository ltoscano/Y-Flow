
Majuto ni mjukuu...
PRODUSA matata Jermaine Dupri ameungama kuwa ndiye aliyekuwa chanzo cha kusambaratika kwa uhusiano wa kimapenzi kati yake na Janet Jackson uliodumu kwa kipindi cha miaka minane.
Kwa sasa Janet ambaye ni dadake mdogo marehemu staa wa mtindo wa pop Michael Jackson, ni mke wa bilionea Wissam Al Mana aliyefunga naye pingu za maisha 2012.
Kabla hajakutana na Wissam, Janet alidumu kwenye alikuwa na Dupri kwa muda wa miaka minane kabla ya ubavu wake huyo kuharibu mambo.
Hivi karibuni hojiwa na kipindi cha redio cha Power 105.1 FM `The Breakfast Club', Dupri alifunguka na kusema kuwa huenda yeye ndiye aliyesababisha mpasuko huo.
"Ninaamini maisha yangu ni safari na kuwepo kwenye uhusiano wa miaka minane na Janet ilikuwa ni mojawapo ya vitu vilivyoandikwa ningevipitia. Sina uhakika uhusiano huo ulitakiwa kudumu kwa muda gani ila ilikuwa ni tukio ambalo lilipaswa kunitokea ili nijifunze mambo kadha. Mimi ni binadamu na kila mwanadamu ni mdhaifu na pengine nilichangia kuvunjika kwa penzi letu kutokana na udhaifu wangu ila sijui"
akasema Dupri


