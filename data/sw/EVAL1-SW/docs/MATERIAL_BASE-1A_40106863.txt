
Wanaharakati wadai kutishiwa kuhusu ICC
Na CHARLES WANYORO
NAIROBI WANAHARAKATI nchini, wameeleza hofu kuhusu usalama wao huku wakidai wamekuwa wakipokea vitisho kutokana na mchango wao katika kesi zilizowasilishwa katika Mahakama ya Kimataifa ya Uhalifu (ICC), baada ya ghasia za uchaguzi mkuu wa 2007 zilizosababishwa kuuawa kwa zaidi ya watu 1,000 wameuawa na wengine zaidi ya 500,000 kufurushwa makwao.
Wakizugumza wakati wa warsha ya watetezi wa haki za binadamu (NCHRD), wanaharakati hao walisema wamekuwa wakipokea vitisho baada ya kuondolewa kwa kesi dhidi ya Rais Uhuru Kenyatta. Mkurugenzi mkuu wa NCHRD Bw Kamau Ngugi, alisema wakereketwa wanalaumiwa kwa kufunguliwa kwa kesi dhidi ya washukiwa sita waliofunguliwa mashtaka katika mahakama ya ICC.
Wanaharakati hawa walishiriki katika usakaji wa mashahidi.
Alisema wamekuwa wakipokea vitisho na shutuma katika mitandao.
“Ukweli ni kwamba, maafisa kutoka afisi ya kiongozi wa mashtaka katika mahakama ya ICC, walifika humu nchini na kufanya kazi yao ya kutambua watu wale waliotakiwa kushtakiwa. Pia maafisa hao walitambua wajibu uliotelekezwa na kila mshukiwa.
Wakereketwa hawa wa haki za binadamu walisema hawatakoma kusema wakati kuna shida.
“Ni bayana mnamo 2007, wanawake walibakwa na wanaharakati wa haki wakarekodi visa hivi, nyumba ziliteketezwa moto na watu waliuawa. Huu ni ukweli ambao hawauwezi kufichika hata na kila mtu anajua haya. Kamwe hatuwezi kukaa na kutazama mambo ya yakienda mrama, Tutaendelea kurekodi matukio yote ya ukiukaji wa haki za binadamu,” alisema Ngugi.
Mkurugenzi huyo alisema hayo wakati kongamano ya siku tatu ya watetezi wa haki za binadamu walipozinda ratiba ya mambo watakayotekeleza.
Kongamano hiyo ilifanyika katika hoteli ya Mash Park, Nairobi. 
Bw Ngugi alisema watetezi wa haki wanahofia kwamba huenda wakaumizwa baada ya kupokea vitisho lakini akasema suala hili la ghasia za baada ya uchaguzi wa 2007 linatumiwa vibaya ndipo kazi nzuri waliyotekeleza ipuuzwe.
Alitoa wito kwa serikali iimarishe usalama


