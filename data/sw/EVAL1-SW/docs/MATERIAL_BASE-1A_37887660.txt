
Chelsea itavunja rekodi
BEKI mstaafu Patrick Viera, aliyeichezea Arsenal, ameitazama Chelsea msimu huu na kisha akashusha pumzi na kutabiri kwamba The Blues wana uwezo wa kupiku rekodi yao ya 2004. 
Chelsea ambao watapepetana na Manchester united kesho Jumapili, hawajapoteza tangu msimu huu kuanza na wamekuwa kwenye kiwango cha juu mno wakiandikisha ushindi wa mechi saba na kutoka sare moja.
Mwanzo huo umeonekana kumpagawisha sana Viera ambaye kwa sasa ni Mkurungezi wa klabu ya Manchester City baada ya kustaafu soka lake kiasi cha yeye kukumbukia rekodi waliyoweka msimu wa 2003/04.
Kwenye msimu huo akiwa mmoja wa beki tegemeo katika kikosi cha kocha Arsene Wenger, huku wakiongozwa na mshambuliaji Thiery Henry, Arsenal Chelsea walimaliza msimu huo na kutwaa ubingwa bila ya kupoteza mechi yeyote.
Rekodi hiyo imedumu kwa zaidi ya miaka tisa sasa lakini Viera anahisi itafutwa na Chelsea na hata zaidi waiboreshe kuliko walivyofanya wao.
“Hiyo rekodi ipo na nafikiri wakati mmoja itafutwa. Chelsea wameonyesha dalili hizo msimu huu na kuna uwezekano wakaifikia ila sina uhakika. Hawajakuwa wakicheza vizuri sana lakini wamekuwa wakishinda mechi zao,” Viera alisema.
Ukiachia ubora wa kikosi kizima cha Chelsea, talanta na vipaji adimu vya baadhi ya wachezaji wake ndivyo vinamfanya mkongwe huyo kuamini kwamba huenda huu mwaka ukawa mkubwa kwa timu hiyo.
“Ukiwatizama wamekaa vizuri sana na ni mojawapo ya timu dhabiti kwa sasa kwenye Ligi ya EPL. Wana ubora wa kipekee Bridge, London Oktoba 21, 2014.
Picha/AFP ukiwatazama baadhi ya wachezaji walionao kama vile Eden (Hazard), (Cesc) Fabregas na (Diego) Costa anayefunga magoli kiholela,” aliongeza.


