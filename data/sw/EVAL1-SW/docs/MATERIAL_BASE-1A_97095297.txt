
Mbunge wa Cord ashtumu wenzake kuhusu sheria
MBUNGE wa Machakos Mjini, Victor Munyaka (CCU) ameitaka serikali kuchapisha sheria tatanishi za usalama magazetini ili kutoa fursa kwa Wakenya kuzichambua na kufanya maamuzi yao binafsi.
Akizungumza mjini Mombasa, Dkt Munyaka alisema marekebisho yote yaliyodaiwa na wabunge wa upinzani na mashirika yasiyo ya serikali yalizingatiwa kabla sheria hizo kupitishwa.
“Kwa sasa, viongozi wa muungano wa Cord wanatumia kutofahamu kwa Wakenya kupinga sheria hizo lakini iwapo serikali itachapisha Sheriaza Usalama itasaidia pakubwa kuimarisha ufahamu wa Wakenya,” alisema.
Alitofautiana na wito wa kiongozi wa Cord, Raila Odinga kwa wananchi kuandamana dhidi ya muungano wa Jubileee akionya kuwa hiyo itachochea machafuko.
“Ninahuzunishwa na jinsi uongozi wa Cord unavyotumia mbinu zozote zile liwe liwalo bila kuzingatia usalama na maslahi ya taifa,” alisema.
Mbunge huyo alitilia shaka ukweli wa muungano huo akisema wengi wa wabunge wake ni miongoni mwa wale walioshiriki kila hatua ya kupitishwa kwa Mswada wa Sheria za Usalama bungeni.
“Kuitisha maandamano iwapo mahakama zitakataa kusitisha sheria hizo ni kinyume cha maadili ya demokrasia na utawala wa sheria,” akasema Sheria hiyo ilipitishwa katika mazingara ya fujo kufuatia mvutano kati ya wabunge wa Cord na wenzao wa Jubilee. 
Na MWAKERA MWAJEFA 


