
Miili nane yapatikanamgodini Afrika Kusini

November 2, 2014

MAAFISA wa shughuli za uokoaji nchini Afrika Kusini wamesema wamepata miili nane ndani ya mgodi walimokuwa wamekwama baada ya moto kuzuka na kuangukiwa na mawe. Kwa mujibu wa serikali, mfanyakazi mmoja bado kupatikana katika mgodi wa Doornkop, magharibi mwa Johannesburg. Awali, wachimba migodi wanane walipatikana wakiwa hai katika chumba kimoja chini ya ardhi, ambako walijificha ili kuepuka madhara yoyote. Kwa mujibu wa BBC, moto ulizuka Jumanne katika mgodi huo, umbali wa mita 1,700 chini ya ardhi na kiini cha moto huo bado kujulikana. “Hali ni ya kusikitisha sana,” alisema waziri wa madini, Susan Shabangu. “Lazima tuhakikishe tunafanya kila tuwezalo kubaini chanzo cha ajali hii ili tuweze kuzuia matukio kama haya siku za usoni,” alisema. Bw. Eric Gcilitshana wa chama cha wafanyakazi wa migodini (NUM), alisema miili hiyo ilipatikana juzi jioni. “Hii ni siku kubwa ya huzuni kwetu NUM. Tunatoa rambirambi zetu kwa familia za waathirika,” Bw. Gcilitshana alinukuliwa akisema. Ingawa kiini cha ajali hiyo bado kujulikana, chama cha NUM kimeeleza kuwa tetemeko ndogo la ardhi huenda lilisababisha moto huo.


