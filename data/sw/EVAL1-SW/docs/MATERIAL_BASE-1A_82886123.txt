
TAIFA STARS KUJINOA KWA ZIMBABWE KESHO

July 31, 2013
Timu ya Tanzania (Taifa Stars) inatarajia kuikabili Zimbabwe katika mechi ya Kalenda ya Shirikisho la kimataifa la Mpira wa Miguu (FIFA) itakayochezwa kesho Uwanja wa Taifa jijini Dar es Salaam. Kwa mujibu wa taarifa iliyotumia kwenye vyombo vya habari jana na Kaimu Katibu Mkuu wa Shirikisho la Mpira wa Miguu Tanzania (TFF), Boniface Wambura ilieleza kuwa awali Taifa Stars ilitakiwa kucheza mechi hiyo na Kenya (Harambee Stars), lakini Shirikisho la Mpira wa Miguu nchini Kenya (FKF) Jumamosi lilituma taarifa kuwa timu yake haitocheza tena mechi hiyo. Wambura alisema kikosi cha Zimbabwe kinawasili nchini leo saa 3 asubuhi kikiwa na watu 30, tayari kwa mechi hiyo inayotarajiwa kuchezwa kuanzia saa 11 jioni. Alisema waamuzi wa mechi hiyo wanatoka nchini Uganda wakati Kamishna atakuwa Leslie Liunda wa Dar es Salaam na mwamuzi wa mezani ni Oden Mbaga naye wa Dar es Salaam. Katibu huyo alisema katika mechi hiyo, kikosi cha Taifa Stars chini ya kocha Kim Poulsen, kitajumuisha wachezaji watano wanaocheza mpira wa miguu nje ya Tanzania. Alisema tiketi za mechi hiyo ya kirafiki ya kimataifa, dhidi ya wenyeji Tanzania na Zimbabwe zinaanza kuuzwa leo kwenye vituo mbalimbali jijini Dar es Salaam kuanzia sh. 5,00


