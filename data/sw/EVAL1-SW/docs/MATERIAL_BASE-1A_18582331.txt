
Serikali ya Burundi kusaidia walioathirika kwa mafuriko
BUJUMBURA, Burundi TAKRIBAN watu 50 wamefariki huku watu zaidi ya 70 wakijeruhiwa vibaya na mamia ya jamii zikiwachwa bila makao katika mvua kubwa, Waziri wa Usalama Burundi, Gabriel Nizigama alieleza wanahabari Jumatatu baada ya kuzuru maeneo yaliyoathirika zaidi.
Mvua ilinyesha kote Jumapili usiku katika maeneo jirani sehemu ya kaskazini mwa Bujumbura mji mkuu wa Burundi.
“Kwa niaba ya serikali ya Burundi, ninatuma risala za rambirambi kwa watu waliopoteza jamaa zao kutokana na mvua. Serikali itawalipia ada watu waliojeruhiwa ambao walilazwa hospitalini,”alisema Nizigama.
Waziri huyo alisema serikali ya Burundi itagharamia ada inayohusishwa na mazishi kwa wale waliofariki.
Serikali itatoa msaada wa chakula na vifaa vingine kwa waathiriwa waliopoteza mali yao katika mvua,” Nizigama alisema.
Shirika la Msalaba Mwekundu la Burundi liliashiria kuwa idadi ya watu waliofariki au majeruhi huenda ikaongezeka.
“Wengi wa waathiriwa ni watoto kwani hawakuwa na uwezo wa kustahimili mvua kubwa na mafuriko.” Na XINHUA


