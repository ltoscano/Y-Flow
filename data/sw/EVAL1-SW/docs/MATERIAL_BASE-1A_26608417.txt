
Rais akosa kumwokoa
Rais akosa kumwokoa RAIA wa Nigeria aliyemwonyesha hakimu katika Mahakama ya Milimani Nairobi picha alizopigwa na Rais Uhuru Kenyatta akijitetea alifungwa jela mwaka mmoja unusu kwa kupatikana nchini kinyume cha sheria.
Bw Kelechi Obilor aliyejitetea mbele ya hakimu mkazi Bi Ann Kaguru akisema ni mwekezaji katika sekta ya utengenezaji chakula cha mifugo akitumia mihogo aliomba mahakama “isilemaze kipawa chake cha kuimarisha viwanda nchini kwa kumsukuma jela.” Akidai kuna watu waliotishia kumuua walipoNa RICHARD MUNGUTI gundua amefaulu katika kuanzisha viwanda vya kutengeneza chakula cha mifugo, Obilor alisema “ halaiki kubwa ya watu wanamtegemea.” Obilor alisimulia jinsi anaenda sehemu za mashambani kote nchini akinunua mihogo na kuisaga na kutengeneza chakula cha mifugo.
PICHA Obilor aliyekuwa amevalia nadhifu alimkabidhi Bi Kaguru picha hicho zake na Rais Kenyatta na kumweleza azikague kabla ya kupitisha hukumu.
Mshtakiwa alikiri shtaka hilo la kupatikana humu nchini bila ya kibali.
“Naomba hii mahakama itilie maanani kwamba mimi ni mwekezaji mwenye tajriba ya juu.
Ninazindua viwanda vya mihogo na vingine vya kutengeneza vyakula vya mifugo,”akasema mshtakiwa.
Lakini hakimu alimweleza licha ya kwamba amepigwa picha na Rais Kenyatta haimaniishi hakukiuka sheria za nchi hii.
Aliamriwa arudishwe kwao akikamilisha kifungo ama akilipa faini. Alipewa siku 14 kukata rufaa.


