
Wakazi walia ukosefu wa umeme unaathiri ustawi
UKOSEFU wa nguvu za umeme wa kila mara katika mji wa Nyamira umeathiri ukuaji wa biashara katika eneo hilo.
Wafanyabiashara sasa hawafurahii huduma inayotolewa ya shirika la umeme la KPLC kufuatia kukatika kwa umeme eneo hilo hasa nyakati za usiku.
â€œKampuni ya KPLC inahitajika kutuelezea ni kwa nini stima inapotea kila mara eneo hili hasa siku ya Jumanne kuanzia saa moja usiku kila wiki, mfanyabiashara mmoja iliyejitambulisha tu kama Bw Tom anayeendesha duka la mtandao mjini humo aliteta.
Alisema imekuwa kawaida mji huo kutokuwa na stima nyakati za usiku kila Jumanne, jambo ambalo ni tishio kwa usalama wa wakazi na biashara zao.
Maafisa wa KPLC wamekuwa wakilaumu tatizo hilo kwa wingi wa wateja ambao wamepitisha kiasi cha umeme kinachotolewa kwenye kituo cha kuongezea umeme cha Ikonge.
Hivi majuzi walitengeneza kituo kidogo cha kuongezea umeme katika eneo la Konate lakini hadi sasa tatizo hilo halijaisha.
-Na HENRY NYARORA


