
Fitina inatumaliza kiuchumi
Mar 14, 2013

KATI ya mambo yanayochangia kudora kwa uchumi wa Taifa na kupunguza kasi ya maendeleo ya nchi na wananchi mmoja mmoja ni fitina dhidi ya wazalendo wanaoonyesha dalili ya kuinuka kibiashara, imeelezwa. 
Kutokana na hali hiyo shughuli nyingi kubwa za kiuchumi zimeshikiliwa na wageni huku Wa tanzania wakibaki kuwa wapokeaji wa kila kitu kwa kuwa hawana nafasi ya kumiliki chochote kwa kuwa wanafanyiwa fitna au majungu ili kutoa nafasi kwa watu wa nje wanaofaidisha wachache.
Akizungumza na Raia Mwema wiki hii, Mwenyekiti wa Bodi ya Kampuni ya Mabibo Beer Wines $ Spirits Limited Benedicta Rugemalira, alisema imefika wakati kwa Wa tanzania kubadilika vinginevyo wimbo wa umasikini utaendelea kuimbwa miaka nenda rudi bila ufumbuzi wa moja kwa moja huku wachache wakizidi kupiga hatua zaidi ya walio wengi.
“Changamoto kubwa tuliyo nayo katika baishara hii ni fitina na magendo, mtu hana haki ya kufanya biashara fulani lakini akiona unafanya wewe Mtanzania anakujengea fitna ili ushindwe na wakati mwingine anampigia debe mtu wa nje ambaye ana ushirika naye. Wengine wanaingiza bidhaa kimagendo bila kujali kuwa wewe unaingia garama za kodi na ushuru mbalimbali kuingiza bidhaa hiyo hiyo nchini kihalali.
“Kampuni ya Mabibo ndiyo wakala pekee nchini Tanzania aliyethibitishwa kisheria kuagiza na kusambaza vinywaji aina ya Windhoek, na ndiyo maana ni lazima iwe na code (namba ya utambulisho) namba MB66 kama alama ya ubora wake kwa Tanzania, lakini cha ajabu unakuta kuna watu wanatufanyia fitna na kuingiza bidhaa hiyo kinyume na sisi,”alisema.
Alisema pamoja na Mamlaka ya Mapato Tanzania (TRA) kujaribu kushughulikia tatizo la wakwepa kodi wanaotumia njia za panya kuingiza bidhaa, bado Wa tanzania wote wanatakiwa kuungana nao kuhakikisha wanapiga vita bidhaa zinazoingizwa nchini kinyemela. 
“Mfano sisi Mabibo Beer Wines And Spirits Limited tunalipa gharama kubwa sana kuingiza bidhaa hiyo ya Windhoek nchini na tunalipa kodi kubwa lakini wenye fitna wanaweza kuamua tu kuingiza bidhaa hiyo kinyume na utaratibu,” alisema.
Alitaja kinywaji kingine wanachoingiza nchini kwa mkataba maalumu wa kimataifa na kuwaomba Wa tanzania kukitumia kuwa ni Climax Power Drink kisicho na kilevi lakini kinachoongeza nguvu kwa afya zao na kwamba wanatarajia kujenga kiwanda nchini kuzalisha bidhaa wanazoagiza na kusambaza kwa siku.
Kwa upande wake Meneja Mkuu wa kampuni hiyo Neil Stainton, alisema hivi sasa wameamua kusimamaia usambazaji wa kinyaji hicho nchini na kuwaomba Wa tanzania kutoa taarifa pale watakapoona bidhaa hiyo isiyokuwa na namba ya utambulisho ya MB 66 ili kudhibiti magendo.


