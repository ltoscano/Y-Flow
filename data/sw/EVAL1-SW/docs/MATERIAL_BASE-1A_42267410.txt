
Miili miwili yatolewa kwa feri iliyozama mwezi jana
Na AFP
SEOUL, Korea Kusini WAPIGAJI mbizi jana walitoa miili miwili kutoka kwa mabaki ya feri ya Korea Kusini iliyozama mwezi jana, huku hali ya feri hiyo ikiendelea kuwa mbaya, maafisa walisema jana.
Miili hiyo iliyopatikana Ijumaa jioni iliongeza idadi ya watu waliokufa katika mkasa huo wa Aprili 16 kufikia watu 275, afisa mkuu wa waokoaji, Ko Myung-Suk aliwaambia wanahabari. Watu 29 wangali hawajulikani waliko.
Wapigaji mbizi wamefanya msako wa kutafuta miili katika meli hiyo iliyozama kina cha mita 40 katika ufuo wa kusini wa nchi hiyo. Lakini huku siku zikiendelea kuyoyoma, miili wanayotoa inaendelea kupungua.
Wapigaji mbizi hao wamesema kuwa kuta za kugawa vyumba vya ndani ya meli hiyo zimeanza kudhoofika na kuna hatari kwamba huenda zikaanguka wakati wowote, jambo ambalo litazidi kuifanya shughuli ya uokoaji kuwa ngumu, jopokazi lililoundwa na serikali lilisema kupitia taarifa.
Wapigaji mbizi hao wamekumbwa na shinikizo kubwa kutoka kwa serikali na familia za waathiriwa wanaowataka watoe miili yote iliyokwama ndani ya feri hiyo haraka iwezekanavyo.


