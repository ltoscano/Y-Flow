
Hamburg yajivunia mipangilio mizuri kwa ufanisi ugani
Na ABDULRAHMAN SHERIFF
MIPANGILIO mizuri imekuwa ikidhihirika wazi kila mara Hamburg FC ya vijana wa umri chini ya miaka 15 wanaposhiriki mashindano ya soka.
Hamburg ni timu ambayo hukosa, kwa nadra sana kutua hatua ya fainali kwenye mashindano yoyote yale ya majuzi zaidi yakiwa soka ya Back to School Cup mjini Mombasa ambapo ilimaliza ya pili.
Meneja na msimamizi mkuu wa timu hiyo, Bakar Omar Batistuta ambaye zamani alikuwa mchezaji mzuri wa ushambuliaji wa klabu ya Al-Nassir FC ya Lamu, anaamini vijana wake wanafanya vizuri kwa sababu ya mipangilio mizuri ya viongozi wa klabu hiyo.
“Tumekuwa na timu za vijana wa umri mbalimbali na mojawapo ni hii ya Hamburg FC U-15 na tunafanya vizuri mara zote kwa sababu ya uongozi wa klabu ni mzuri na vijana wanafuata maagizio wanayopewa na viongozi wao,” akasema Batistuta Kocha wa timu hiyo, Abdalla ‘Delgado’ Nasry anasema anafurahia mno jinsi vijana wake wanavyofuata mafunzo yake na hasa katika kukamilisha mashindano wakiwa na nidhamu ya hali ya juu.
“Ninaamini wakiendelea hivi, watakuwa wachezaji wa majina makubwa kwani jambo la kwanza muhimu ni kuhakikisha mchezaji anadumisha nidhamu akiwa uwanjani na hata nje na pia njia na jinsi anavyoishi nyumbani,” akasema Nasry.
KIkosi cha vijana hao walioshiriki kwenye mashindano ya ‘Back To School’ Cup na kumaliza kwenye nafasi ya pili ni Farid Mohamed, Kelly Kennedy, Ahmed Messy, Abdul Azula na David Muli.
Wengine ni Mohamed Na ABDULRAHMAN SHERIFF Katila, Abubakar Chicharito, Bereki Salim, Ibrahim Biba, Ahmed Mohammed, Salim ‘Mzuzu’ Naaman, Suleiman Ilunga, Salim Gustavo, Nassir Rojo, Hassan Mohammed, Bajay Depay na Kiddy Costa Batistuta anawashauri wasimamizi wa soka wa Mombasa wafanye taratibu za kutayarisha mashindano mengi zaidi ya vijana ili chipukizi wapate kujihusisha na michezo zaidi ya kukaa mitaani ambapo huvutiwa na maovu yanayowaharibia maisha yao.
“Tunawaomba maafisa wa soka watakaochaguliwa kutoka ngazi zote, wazingatie soka ya vijana kwani itasaidia kuvumbua chipukizi wazuri ambao baadaye wataweza kuichezea timu ya taifa ya Harambee Stars,’
akasema meneja huyo wa Hamburg FC U-15.
Kocha Nasry anasema kuwa kati ya wanasoka hao wa kikosi chake, wengi ni wazuri ambao wataweza kuwakilisha nchi waakapokuwa wameimarika na wamekuwa na umri utakaowaruhusu kuichezea timu ya taifa.
Anatoa ombi pia kwa wadhamini wajitokeze kusaidia na kuzidhamini klabu za vijana kwani ndio wenye msingi bora ambao baadaye wanasoka wakre wengi watakuwa wachezaji wazuri sawa na akina Victor Wanyama, Origin a wengineo Wakenya wanaochezea soka la kulipwa huko Ulaya.
Timu hiyo ilifanya vyema katika Back To School Cup lakini ilishindwa kwenye fainali kutokana na mikwaju ya penalti.
“Tulishindwa kwa bahati mbaya nba vijana wangu kamwe hawakati tama,”
akasema Nasry.


