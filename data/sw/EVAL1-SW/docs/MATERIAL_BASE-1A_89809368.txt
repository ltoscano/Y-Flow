
Walionaswa kwa uwindaji haramu wakana mashtaka
WANAUME wanne waliokamatwa mtaani Githurai jijini Nairobi mnamo Jumatatu iliyopita kwa madai ya kupatikana wakiwa na pembe za ndovu, jana walikanusha mashtaka dhidi yao.
Bw Maina Wahome, Mwangi Gitonga, Peter Mwangi na Adow Hassan walifikishwa mbele ya Hakimu Mwandamizi wa Kibera Bw Benard Ochoi. 
Ilidaiwa kwamba Maina na Mwangi, ambao ni madereva wa teksi walipatikana na vipande 8 vya pembe za ndovu zenye uzani wa kilo 43 za thamani ya Sh 4.3 milioni.
Wakili wao Bw Albert Makori aliomba waachiliwe kwa dhamana lakini upande wa mashtaka ukapinga ukisema visa vya uwindaji haramu vimeendelea kuongezeka nchini na wanaweza kutisha mashahidi.
Na BENSON MATHEKA


