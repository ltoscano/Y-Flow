
Mama tajiri ataka nimuoe mke wa pili
NIMEOA na tumejaliwa watoto watano. Nimekuwa na mpango wa pembeni na mama mmoja tajiri ambaye ana mtoto mmoja.
Sasa ananiambia penye nimemfikisha hawezi kuniachilia na yuko tayari kuwa mke wa pili. Sitaki kukosana na mke wangu ambaye tumeishi pamoja kwa miaka mingi. Nifanye nini? Kupitia SMS Uliyataka mwenyewe mjomba. Nimetoa ushauri kwenye ukumbi huu mara nyingi kwamba watu walio katika ndoa waheshimu ndoa zao na wajiepushe na mipango ya kando. Sasa umenaswa, tafuta jinsi ya kujinasua kutoka kwa mtego huo. La kukumbuka kila mara ni kwamba kila wakati unapotoka nje ya ndoa unaweka maisha ya familia yako hatarini.


