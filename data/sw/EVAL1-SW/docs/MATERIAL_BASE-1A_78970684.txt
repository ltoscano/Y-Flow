
Kaunti yahimiza wakazi kupanda viazi vilivyoidhinishwa
SERIKALI ya Kaunti ya Elgeyo Marakwet imeanzisha juhudi za kuwahamasisha wakulima kupanda mbegu za viazi vitamu zilizoidhinishwa kwa lengo la kuboresha mavuno yao.
Waziri wa Kilimo wa Kaunti hiyo Shadrack Yatich alisema kwamba ni asilimia tano pekee ya wakulima wanaopanda mbegu za viazi zilizoidhinishwa.
Bw Yatich aliyekuwa akizungumza katika eneo la Kobil, wilayani Keiyo Kaskazini wakati wa maonyesho ya mazao ya viazi alisema kuwa mbegu duni husababisha mavuno duni na kusambaa kwa maradhi.
Bw Yatich alisema kuwa mbegu duni zimefanya wakulima wa Kaunti hiyo kuzalisha chini ya tani tano za viazi vitamu kwa mwaka ilhali wenzao wa Kaunti ya Nyandarua wakizalisha zaidi ya tani 20 katika kipindi sawa.
Na Kenya News Agency 


