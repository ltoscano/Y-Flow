
Kisa cha utapeli chachunguzwa
Na KNA
MAAFISA wa polisi katika eneo la Chuka Chuka, kaunti ya Tharaka Nithi wameanzisha uchunguzi wa madai kwamba mwanamume mmoja mkazi wa eneo hilo alighushi cheti cha kuthibitisha kifo cha babake akiwa na lengo la kurithi mali yake.
Wanakijiji wanadai kwamba Omari Gichaga mwenye umri wa miaka 42 alitengeneza cheti bandia cha kifo cha babake miaka 23 iliyopita kabla ya babake kuaga dunia.
Kakake jamaa huyo, Abdalla Mutembei Gichaga alisema kuwa Omari alichukua mali nyingi ya baba yao ikiwemo ploti na nyumba zake baada ya kufanikiwa kughushi stakabadhi hiyo.
Aliongeza kwamba baada ya kifo cha kweli cha babake mwaka jana, familia haingeweza kuipata mali yake kwani Omari alikuwa anaimiliki baada ya kuichukua kutumia cheti hicho bandia ambacho kinaonyesha kwamba baba huyo aliaga dunia mnamo 1991. 
“Tulipochukua cheti cha kifo mwaka jana baada ya kifo cha baba yetu, tulipata stakabadhi zilizoonyesha kwamba aliaga dunia miaka 23 iliyopita na mali yake ikapewa kaka yetu,” alieleza Bw Gichaga 


