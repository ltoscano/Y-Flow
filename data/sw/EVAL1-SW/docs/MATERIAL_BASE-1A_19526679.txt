
Chipukizi wa voliboli walenga taji la Afrika
Na JOHN KIMWERE
TIMU ya taifa ya voliboli ya wasichana wasiozidi miaka 18 imeahidi kujikaza kiume kwenye kampeni zake kupigania taji la Afrika. 
Chipukizi hao wataondoka leo kwenda mjini Gaberone, Botswana kwa dimba hilo litakaloanza wiki ijayo.
Chipukizi hao chini ya makocha Catherine Mabwi na Joseph Barasa jana walimaliza maandalizi yao katika uwanja wa YMCA Shauri Moyo.
Kocha Barasa alisema wameandaa kikosi dhabiti kukabiliana na mibabe wa Nigeria, Algeria, Misri, Rwanda, Mauritius, Libya na Tunisia.
Kikosi hicho cha wachezaji 12 kinashirikisha chipukizi sita wanafunzi kutoka shule ya Kwanthanze High School. Pia kunao wawili kutoka kituo cha NYTA.
Kikosi kamili: Ann Lowen, Lillian Lelei, Teresia Akai, Lillian Kavinya, Yvone Wavinya na Beldine Ajigo wote(Kwanthanze). Nao wachezaji wa NYTA ni Newtile Nanyama na Gloria Magoi.
Wengine ni Winnie Tabut (Kosirai High, Nakuru), Sarah Were (Kongoli High, Bungoma), Linet Muremi na Nelica Wabwire wote (Mautuma High School).
Timu hiyo ina matarajio ya kufuata nyayo za wenzao wakubwa ambao wamekuwa wakingâ€™aa barani.


