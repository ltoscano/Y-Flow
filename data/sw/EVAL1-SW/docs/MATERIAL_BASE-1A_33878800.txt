
Kumradhi Mbunge Iddi Azzan Nov 28, 2013

KATIKA gazeti letu, toleo namba 309 la Julai 31 hadi Agosti 6, 2013, tulichapisha habari yenye kichwa cha habari; “Iddi Azzan mbunge au muuza dawa za kulevya?” Katika habari husika tulifanya jitihada za kuwasiliana na mamlaka mbalimbali kuhusu tuhuma zilizoelekezwa kwa mbunge huyo kujihusisha na biashara ya dawa za kulevya. 
Tulishindwa kumpata mbunge kuzungumzia suala hilo na kwa hiyo, tulirejea majibu yake aliyoyatoa katika baadhi ya vyombo vya habari nchini, tulinukuu majibu yake hayo katika habari husika tuliyoichapisha tukiamini ilitosheleza kukidhi mizania (balancing).
Hata hivyo, kwa sababu juhudi zetu za kumpa mbunge huyo hazikuweza kuzaa matunda kwa siku husika, tunaomba radhi kwake kutokana na usumbufu wowote ulijitokeza kwa upande wake.
Mbali na kumwomba radhi, tunaendelea kuwasiliana naye ili kumpa nafasi stahili kuzungumzia suala hilo na mengine yanayohusu nafasi yake kama kiongozi katika jamii.
Bado tunaheshimu nafasi na mchango wa Iddi Azzan katika jamii, kwa nafasi yake kama kiongozi ingawa pia tunaahidi kuendelea kufanya kazi yetu kitaaluma, kama waangalizi (watch dog) kwa niaba ya jamii, hasa katika kufuatilia mwenendo wa viongozi na masuala ya uongozi.


