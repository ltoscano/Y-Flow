Mapigano yaibukatena Sudan Kusini

August 24, 2014

MAPIGANO yameripotiwa kuzuka Sudan Kusini kwa mara ya kwanza tangu serikali na waasi kutia saini Januari makubaliano ya kusitisha vita. Waasi wanaomtii makamu wa Rais wa zamani, Riek Machar, wameshambulia mji wa Malakal, ambao ni mji mkuu wa jimbo la Upper Nile linalozalisha mafuta kwa wingi. Kwa mujibu wa BBC, majeshi ya serikali yamepambana vikali na waasi hao katika maeneo tofauti ya mji huo. Mwakilishi wa Umoja wa Mataifa mjini Juba, Toby Lanzer, amezitaka pande zote kwenye mgogoro huo, kulinda raia. Mapambano hayo bila shaka yanazua wasiwasi kuhusu hali ya usalama katika visima vya mafuta Kaskazini mwa nchi. Mafuta ya Sudan Kusini ndio uti wa mgongo wa uchumi wa nchi hiyo.


