
Afurushwa na kimada baada ya kufutwa kazi
ZIMMERMANN, Nairobi
Afurushwa KALAMENI wa hapa alijipata mashakani alipofurushwa na kimada wake baada ya kufutwa kazi katika kampuni aliyofanya kazi.
Inasemekana kwamba jamaa alikuwa amemtema mkewe alipotekwa na kimada huyo.
“Jamaa alikuwa amechotwa akili na kimada huyo hadi akamwacha mkewe ambaye kutokana na shida aliamua kurudi kwao pamoja na watoto,” akasema mdokezi. Kuondoka kwa mkewe kulimfurahisha jamaa na akaamua kuhamia kwa kimada wake.
Masaibu ya jombi yalianza wakati mwajiri wak, alianza kulalamikia kiasi cha pesa ambacho jombi alikuwa alimletea baada ya kufutwa kazi ya kazi. Siku ya kisanga, mwajiri huyo alimpiga jombi kalamu na jamaa akaenda kumweleza kimada wake.
Nusura jombi azirai alipomweleza kimanda wake kwamba alikuwa amefutwa.
Kulingana na mdokezi, mwanadada aligeuka na kuwa mkali. “Ati umefutwa kazi?” akawaka mwanadada. “Basi kama umefutwa unakuja kwangu kufanya nini? Kwani umepagawa? Ikiwa unafikiri mimi ninaweza kumlipia mwanamume nyumba na nimlishe huna bahati. Mwanaume ni ‘wallet’ na kama huna mapato, basi sina haja nawe. Potelea mbali sasa hivi kabla nikuitie wanaume halisi wakuharibu sura,” akasema kimada na kumfurusha jamaa.


