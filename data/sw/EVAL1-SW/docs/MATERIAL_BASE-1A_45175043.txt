
Barasa asipelekwe Hague - Korti
Na PAUL OGEMBA
MWANDISHI habari Walter Barasa jana alipata afueni Mahakama ya Rufaa iliposimamisha kwa muda agizo la kumkamata na kumpeleka kujibu mashtaka katika Mahakama ya Kimataifa ya Uhalifu (ICC) mjini The Hague, Uholanzi.
Majaji William Ouko, Patrick Kiage na Kathurima M’Inoti walisema rufaa aliyowasilisha Bw Barasa haitakuwa ya umuhimu wowote ikiwa Serikali itamkamata na kumpeleka ICC Na PAUL OGEMBA kufunguliwa mashtaka ya kutatiza ushahidi katika kesi inayomkabili Naibu wa Rais William Ruto na mtangazaji Joshua arap Sang. Wote wawili wanakabiliwa na mashtaka ya mauaji na ghasia za baada ya uchaguzi mkuu wa 2007. 
Hati ya kumtia nguvuni Bw Barasa ilitolewa na Jaji Richard Mwongo wiki Hague - Korti mbili zilizopita.
Alikata rufaa akipinga hatua ya kutiwa nguvuni.
Wakitoa uamuzi majaji wa rufaa walisema: “Hatua ya kumtia nguvuni Bw Barasa na kumpeleka ICC imesitishwa kwa muda ndipo korti isikize na kuamua iwapo mlalamishi atapelekwa ICC au la.” Kwenye uamuzi wake, Jaji Mwongo alisema aliridhishwa na sababu zilizotolewa na Waziri wa Usalama Joseph Ole Lenku za kumtaka Bw Barasa akamatwe na kusafirishwa hadi Hague kushtakiwa.
Wakili Kibe Mungai aliteta kwamba utaratibu unaotumiwa kumkamata Bw Barasa haumbatani kabisa na sheria na kwamba haki zake zitakiukwa Bw Barasa anadaiwa alimshawishi shahidi asiende ICC kutoa ushahidi katika kesi dhidi ya Mabw Ruto na Sang. Anadaiwa alitenda makosa hayo kati ya Mei 20 na Julai 25, 2013.


