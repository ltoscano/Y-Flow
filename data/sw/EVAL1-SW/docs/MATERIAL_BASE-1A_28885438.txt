
Silaha na sare zatolewa kukabili dawa za kulevya
Na AFP
TEPALCATEPEC, Mexico SERIKALI jana iliwakabidhi sare na bunduki wanachama wa vuguvugu ambalo lilibuniwa mwaka jana kukabiliana na walanguzi wa dawa za kulevya Magharibi mwa nchi hiyo.
Kundi hilo la wanamgambo pia liliundwa na wanakijiji kulinda usalama katika maeneo ya vijijini, baada ya kubaini kuwa maafisa wa usalama walishindwa kudhibiti usalama mashinani. 
Walipanga foleni kupokea sare za rangi ya bluu na silaha hizo mmoja baada ya mwingine katika jimbo la Michoacan.
“Sasa vuguvugu hili ni halali,” akasema kiongozi wa kundi hilo Bw Estanislao Beltran, ambaye anafahamika kwa jina la majazi kama “Papa Smurf” baada ya kuvalia sare yake ya blue.
Akaongezea, “Kuanzia leo kundi hili linatambuliwa rasmi na serikali.” Kundi hilo lenye zaidi ya wanachama 450 liliimba wimbo wa taifa kabla ya kula kiapo cha uaminifu.


