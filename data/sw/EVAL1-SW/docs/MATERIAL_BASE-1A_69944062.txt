
Uchumi kupunguza utamu Krismasi
WAKENYA wengi kuvuruga waliohojiwa walisema watatumia isema watatumia fedha nyingi kuliko mwaka jana.
“Watakaosafiri kutoka mijini wanakoishi kwenda makwao mashambani watapungua kutoka asilimia 34 mwaka jana hadi asilimia 16 pekee. Hii imetokana na kupanda kwa gharama ya maisha, ambapo nauli na bidhaa muhimu zimepanda,” akasema.
Mtazamo huo wa Wakenya ni tofauti na kauli ya serikali kwamba gharama ya maisha imepungua kwa kiwango kikubwa tangu Agosti mwaka huu.
Rais Uhuru Kenyatta amekuwa akizungumzia kupunguzwa kwa gharama ya umeme kuwa kichocheo cha kupungua kwa bei za bidhaa muhimu.
Hata hivyo, bei ya mafuta ilipopungua majuzi, viongozi wa Chama cha Wamiliki wa Matatu (MOA) waliwataka Wakenya wasitarajie kupungua kwa nauli kwa kuwa kuna gharama nyingine nyingi katika usimamizi wa magari hayo ya usafiri wa umma mbali na mafuta. 
Utafiti huo uliofanywa kati ya Desemba 9 na 15 na kuhusisha watu 2, 190 waliohojiwa kwa njia ya simu, unaonyesha kuwa wengi wataadhimisha Krismasi makanisani.
“Asilimia 75 watahudhuria misa kanisani. Kuhusu ujumbe wa Krismasi, asilimia 63 watatuma ujumbe mfupi wa simu (SMS), asilimia 61 watawanunulia watoto zawadi huku asilimia 58 wakisema watawanunulia wazazi wao zawadi,” alisema Bw Rateng.
Miji itakayotembelewa zaidi ni Nairobi kwa asilimia 19, Mombasa (12) na Kisumu (10) huku Nakuru ikitarajiwa kutembelewa na asilimia nane ya wageni. Hali hii ambapo Mombasa imekuwa ya pili nyuma ya Nairobi huenda ikawa imechangiwa na kuwepo kwa wasiwasi kuhusu usalama ambao umeshuhudiwa katika sehemu kubwa ya mwaka huu.
Mombasa, kwa miaka mingi, imekuwa ndiyo kivutio kikubwa cha wageni kila msimu wa Krismasi.
Utafiti huo unawataka jamaa na marafiki wajiandae kugharamia sehemu ya mzigo wa gharama, kwani wengi kati ya wanaosafiri wanasema wanapanga kwenda kuishi na jamaa zao ili kupunguza gharama 


