
Gavana aahidi kuendelea kusafisha mji wa Nakuru
GAVANA wa Nakuru Kinuthia Mbugua jana aliapa kuendeleza kampeni ya kusafisha mji na kuhakikisha Nakuru inarudisha hadhi yake ya zamani.
Katika ujumbe wake kwa wanahabari, Gavana alisema kuwa lazima wachuuzi kuondoka katika maeneo ya biashara na kuhamia sehemu waliotengewa ili mji uwe safi na salama.
“Hata Nairobi huoni wachuuzi wakiendesha biashara zao katika barabar za Mama Ngina, Kenyatta, Kimathi na zinginezo. Hata Nakuru lazima iwe na nafasi kwa wawekezaji kupata nafasi ya kuendesha biashara yao kwa utulivu na usalama,” akasema.
Tangu Mwaka Mpya kuanza, serikali ya kaunti imedinda kutoa leseni kwa wachuuzi kuendesha biashara zao katika maeneo ya kuegesha magari katika barabara ya Pandit Nehru, Gusii, Kenyatta, Geoffrey Kamau na Mburu Gichua kati ya zingine ikisema vibanda hivyo vimeathiri vibaya sura ya mji wa Nakuru. 
“Hivi vibanda vinafanya mji kuwa na ukora mwangi sana na ni lazima ziondolewe na sehemu hizo kusafishwa. Mimi nilipewa kazi na ni lazima kuifanya bila woga au mapendeleo,” akasema.
Na JAMES KARIUKI


