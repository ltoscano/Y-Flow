
Mwingine aondoa huduma K’Ogalo
ALIYEKUWA kocha wa magolikipa wa Gor Mahia na timu ya taifa ya Harambee Stars, Abdul Iddi Salim sasa amesajiliwa mkataba wa mwaka mmoja na klabu ya AFC Leopards.
Salim alithibitishia Taifa Leo jana kuwa ametia saini ya mkataba wa mwaka mmoja kuitumikia Leopards kwa wadhifa wa kocha wa makipa.
“Nimekamilisha na kukubaliana na kutia saini mkataba kuitumikia klabu ya Leopards kwa msimu ujao wa mwaka 2015,” akasema mkufunzi huyo.
Amesema anafurahia kusajiliwa na Leoaprds na akaahidi kuitumikia timu hiyo kwa uwezo wake wote. “Leopards ni klabu kubwa hapa nchini na kwa kuwa imetambuwa uwezo wangu wa kuwafunza makipa, ninaahidi kuitumikia kwa moyo wangu wote,” akasema.
Salim alisema kwamba hata kuwa na klabu hiyo wiki moja itakapoanza mazoezi kwa sababu yeye anaondoka kuelekea ziara ya kibinafsi huko Ujerumani na Uswizi lakini aliahidi kuripoti na kuanza kazi yake rasmi hapo Januari 15.


