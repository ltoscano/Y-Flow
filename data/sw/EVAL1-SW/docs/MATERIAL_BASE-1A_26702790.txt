
Macho kwa Police kwenye medani leo
Na CHARLES ONGADI
DURU ya kwanza ya Ligi Kuu ya Ndondi Nchini itaandaliwa katika ukumbi wa Big Tree Hotel, Bamburi, Mombasa kuanzia leo.
Zaidi ya timu 14 zinatarajiwa kushiriki katika mashindano hayo ya siku tatu yanayotarajiwa kumalizika Jumamosi.
Mabingwa wa ligi kuu, Kenya Police tayari wamewasili mjin Mombasa kuanza kampeni yao ya kutetea taji lao ambalo wame lihifadhi kwa muda wa miaka sab mfululizo.
Police chini ya mkufunz Patrick ‘Mont’ Waweru akisaidiana na bingwa wa zamani wa ndondi nchini George ‘Forman’ Onyango walifanya usajili wa mabondia wapya wanaotarajiwa kupanda ulingoni leo kutetea hadhi ya kikosi hicho kinachofahamika mno kama ‘Chafua Chafua’.
Huenda mashabiki wa ndondi Pwani wakapata fursa ya kushuhudia pigano la mahasidi wakuu la uzani wa lightheavy kati lly Ajowi wa Police na Aziz Ali wa Magereza.
Kadhalika, itakuwa nafasi nzuri ya mashabiki kumshuhudia mshindi wa medali ya dhahabu katika mashindano ya Lions Cup yaliyofanyika Sri Lanka majuzi, Rayton Okwiri (bluu, pichani) akizichapa.
Wengine wanaotarajiwa kung’aa ni bingwa wa medali ya shaba katika mashindano hayo Denis ‘Bilaboong’ Okoth na Simon Mulingi aliyeshinda fedha.
Hata hivyo, Polisi wanatarajia upinzani mkali kutoka kwa Majeshi (KDF) na Magereza walio na mabondia wenye ujuzi.


