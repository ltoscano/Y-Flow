
Liverpool guu moja ndani
ya nusu fainali Capital One KLABU ya Liverpool ilifanikiwa kuichapa Stoke City bao 1-0 katika mchezo wa kwanza wa hatua ya nusu fainali ya Capital One ugani Brittania, Jumanne usiku.
Bao hilo la pekee lilifungwa na Jordon Ibe katika dakika ya 37 kipindi cha kwanza ushindi ambao umempa furaha kocha Jurgen Klopp na kumpa matumaini ya kutinga fainali ya michuano hiyo.
Iwapo watafanikiwa mechi ya marudiano, Liverpool watakutana na mshindi wa nusu-fainali kati ya Everton na Manchester City, kwenye fainali uwanjani Wembley.
Mechi ya kwanza ya nusu-fainali nyingine ilitarajiwa kuchezwa jana usiku Everton wakiwa nyumbani Goodson Park dhidi ya Manchester City.
Kwingineko, aliyekuwa daktari wa LONDON, Uingereza timu ya Chelsea, Eva Carneiro jana alifika mbele ya tume ya mahakama maalum kuhusiana na kutimuliwa kwake kutoka klabu hiyo.
Eva alifika mbele ya mahakama hiyo mjini Croydon, Kusini mwa jiji hili akiandamana na mumewe, Carneiro.
Carneiro, 42, aliondoka Chelsea mwezi Septemba baada ya kutimuliwa na aliyekuwa kocha mkuu, Jose Mourinho aliyefutwa mwezi uliopita.
Mourinho alimlaumu daktari huyo pamoja na mwezake, Jon Fearn kwa kuingia uwanjani ghafla kumtibu Eden Hazard aliyekuwa ameaumia katika mechi hiyo iliyomalizika kwa sare ya 2-2 dhidi ya Swansea City.
Katika habari nyinginezo za soka Barani Afrika, sherehe za utoaji tuzo kwa wachezaji bora zitafanyika leo jijini Abuja, Nigeria.
Mshambuliaji wa timu ya Taifa ya Tanzania anayechezea klabu ya TP Mazembe ya Congo DR, Mbwana Samatta ni miongoni watakaowania tuzo hiyo.
Nyota huyo pia ndiye mfungaji bora wa michuano ya Ligi ya Mabingwa Afrika baada ya kuifungia klabu yake mabao manane na kuibuka mabingwa wapya wa michuano hiyo.
Samatta anawania tuzo ya mchezaji bora wa Afrika pamoja na mlinda mlango wa TP Mazembe, Robert Kidiaba (Congo DR) na mshambuliaji wa Etoile du Sahel Baghdad Boundjah (Algeria). 


