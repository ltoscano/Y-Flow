
Watumishi watetewa
Mbeya. Wakati wafanyakazi duniani wakiadhimisha siku Mei Mosi jana, viongozi wa Shirikisho la Vyama vya Wafanyakazi (Tucta) mkoani hapa limemuomba Rais John Magufuli kuwabana waajiri wa kazi za mashambani, hoteli na wafanyakazi wa ndani ili waweze kuwalipa watumishi wao zaidi ya Sh100,000 kwa mwezi.
Kaimu Katibu wa Tucta mkoani hapa, Juma Said alisema wafanyakazi wengi bado wanateseka kupata mishahara yao.
“Wakati wafanyakazi wa Serikali wakiwa wanapata Sh300,000 kima cha chini, hawa wenzetu wa taasisi binafsi hawapati hata Sh100,000 na wengine hawalipwi kwa muda mwafaka huku wafanyakazi wa ndani wakiendelea kulipwa Sh40,000 hadi 50,000 kwa mwezi,” alisema Said.
Mjumbe wa Tucta mkoani hapa, Israel Ngasi alisema wafanyakazi wa mashambani, hotelini, viwandani na walinzi bado wanahangaishwa kupata mishahara yao ya Sh100,000. 
(Justa Musa)


