
Mshambuliaji aua watu 8 kisha ajitoa uhai
CANADA MAAFISA wa Polisi nchini Canada jana walisema kuwa watu 8 wameuawa kwa kupigwa risasi na mtu mmoja ambaye baadaye alijiua katika kile kilichotajwa kama msururu wa mauaji ya majumbani. 
Jumatatu polisi walipata mwili wa mwanamke mmoja katika mji wa Edmonton eneo la Magharibi mwa jimbo la Alberta.
Msako wa polisi pia ulisaidia kupata miili mingine ya wanawake watatu,wanaume wawili na watoto wawili.
Polisi walikuwa walianzisha msako baada ya kupata taarifa ya mtu huyo aliyejiua katika eneo jingine kwenye mji huo.
Muuaji huyo alijiua mwenyewe kwenye hoteli moja katika eneo la Kaskazini mwa Edmonton.
Polisi bado haijatoa majina wala taarifa zaidi kuhusu waathirika.
Na AFP


