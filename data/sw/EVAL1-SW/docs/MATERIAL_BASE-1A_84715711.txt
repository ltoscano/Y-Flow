Barca yarudi kwenyeusukani wa ligi

August 24, 2014

MSHAMBULIAJI Lionel Messi juzi aliifungia Barcelona mara mbili katika mechi ya ligi kuu Hispania, ambapo waliibuka na ushindi wa mabao 6-0 dhidi ya Rayo Vallecano. Barca imepata ushindi huo mnono wa kuongoza ligi huku kesho ikijiandaa kwenda Jiji la Manchester kwa ajili ya mechi ya Ligi ya Mabingwa. Kwa mujibu wa BBC, beki wa kushoto Adriano alipata bao la kuongoza kabla ya Messi kupiga la pili. Alexis Sanchez naye alifunga baada ya kupokea pasi kutoka kwa Messi baada ya mapumziko kabla ya Pedro kufunga bao la nne. Messi alifunga bao lake hilo la pili akiwa yadi 15 kabla Neymar akitokea benchi kufunga bao lingine kwa shuti la mbali. Mchezaji huyo bora wa mwaka wa dunia mara nne amemfunika mchezaji wa zamani wa Real Madrid, Alfredo Di Stefano, katika historia ya kufunga mabao katika La Liga.


