Serikali yaahidi kukarabati barabara kwa Sh630 milioni
SERIKALI ya kaunti ya Nakuru itatumia takriban Sh631 milioni kwa shughuli za ukarabati wa barabara kwenye maeneo mbalimbali.
Akizungumza na Taifa Leo ofisini mwake baada ya kutangaza rasmi mradi huo, Gavana wa Nakuru Kinuthia Mbugua alisema serikali yake imejitolea kuhakikisha kwamba barabara zote ambazo ziko katika hali mbaya zimekarabatiwa.
“Tumejitolea kuhakikisha ya kwamba barabara zote ziko kwenye hali mzuri ili kurahisisha shughuli za biashara kwenye kaunti na pia nje ya kaunti”, alisema Bw Mbugua.
Aidha, aliongeza kuwa Sh182 milioni zimetengewa kwa uimarishaji wa taa za barabarani katika makazi ya Nakuru na pia Sh500 milioni kujenga vijia vitakavyotumika na waendeshaji bodaboda na pia steji ya mabasi. 
Mradi huu unanuiwa kuimarisha usalama kwenye kaunti hiyo na viunga vyake ili kuboresha uchukuzi na biashara. Serikali ya kaunti pia itapitisha sharia inayonuia kurahisisha shughuli za uchukuzi katikati ya mji. Bw Mbugua pia aliahidi kuwa serikali yake itapitisha sheria za mazingira. 
-BENARD OGEMBO


