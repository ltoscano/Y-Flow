
Balozi wa Israel apuuza makala ya Al-Jazeera
NAIROBI SERIKALI ya Israeli, imesema kuwa haitazungumzia makala iliyopeperushwa na kituo cha runinga ya Al Jazeera “kwa kuwa yaliegemea upande mmoja.” Balozi wa Israel humu nchini Shalom Cohen, jana alikataa kuzungumzia madai kuwa vikosi vya maafisa wa Israeli walikuwa wakitoa mafunzo kwa kikosi maalumu cha kuangamiza mauaji dhidi ya washukiwa wa ugaidi nchini Kenya kama ilivyodaiwa na runinga ya Al-Jazeera.
“Sitaki kuzungumzia makala hiyo kwa sababu kituo cha Al-Jazeera kilionekana wazi kuwa kinaegemea upande mmoja,” akasema Bw Cohen alipokuwa akihutubia wanahabari, Nairobi.
“Wanapotaka kuzungumzia Israeli wanafanya hivyo namna wanavyotaka. Sioni haja ya kuzungumzia suala hilo kwa sababu lengo lao linaeleweka bayana,” akasema.
Na AGGREY MUTAMBO 


