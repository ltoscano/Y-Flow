
Wabunge sasa watisha kutimua Matemu kazini
Na CHARLES WASONGA
WABUNGE jana walitishia kumng’ao mamlakani Mwenyekiti wa Tume ya Maadili na Vita dhidi ya Ufisadi (EACC) Dkt Mumo Matemu baada ya tume hiyo kupinga mwenendo wao wa kushiriki harambee.
Wakiongozwa na Kiranja wa Upinzani Thomas Mwadegu, wabunge hao walisema kauli ya EACC kwamba wanavunja sheria kwa kuendesha michango ya fedha haina mashiko.
“Bw Matemu akiendelea kutishia kutuchukulia hatua za kisheria kwa kushiriki katika hafla za harambee katika maeneo bunge yetu, na popote nchini, basi hatutakuwa na jingine ila kumwondoa katika afisi hiyo jinsi alivyoondolewa mtangulizi wake, PLO Lumumba,” akasema Bw Mwadegu ambaye pia ni mbunge wa Wundanyi.
Kulingana na Bw Mwadegu wabunge wamekuwa wakishiriki katika harambee ili wasiojiweza katika jamii wasaidiwe. “Hata mwishoni mwa wiki hii Rais Uhuru Kenyatta atakuwa katika eneo bunge langu kuongoza harambee ya kusaidia ujenzi wa makanisa. Sijui Bw Matemu ataleta polisi kutushika pamoja na rais,” akauliza Bw Mwadegu.
Wabunge walikerwa na barua ambayo EACC ilimwandikia Spika Justin Muturi mnamo Septemba 17, 2014 ikisema kuwa mwenendo wa wabunge kushiriki katika harambee ni kiunyume cha Sheria ya Uongozi na Maadili ya 2012 na ile ya Maadili ya Maafisa wa Umma ya 2003.
Kwa mujibu wa barua hiyo wabunge hawapasi kutumia afisi zao kukusanya pesa kutoka kwa umma.
Wanafaa kufanya hivyo kupitia idhini ya Rais na pesa hizo zafaa kukusanywa kwa ajili ya kushughulikia majanga ya kitaifa pekee. Barua hiyo ambayo ilinakiliwa kwa Afisi wa Kiongozi wa Mashataka ya Umma (DPP) inasema wabunge watakaoendelea kushiriki harambee watachukuliwa hatua za kisheria ikizingatiwa kuwa wao ni maafisa wa umma, kulingana na kipengee cha 230 cha katiba Kiongozi wa wengi Bw Aden Duale aliwataka kukaidi maagizo ya EACC akisema kuwa hatua ya wabunge kushiriki harambee sio sawa na wao kuendeleza ufisadi.
Naye Mbunge wa Kinangop K. K, Kinjanjui alisema kuwa atawasilisha hoja bunge ni kwa lengo ya kuwaondoa wabunge kwenye orodha ya maafisa wa Serikali.
Alisema hatua ya Anapenda kutalii ya kazi ya EACC ya kuwazuia kufanya harambee itatoa mwanya kwa wapinzani wao kutumia hafla hizo kujizolea sifa na hivyo kuwashinda katika uchaguzi mkuu wa 2017.
“Hii ni njama ya EACC kuwapa wapinzani wetu silaha ya kutuondoa mamlakani katika uchaguzi mkuu ujao kwani wataendeleza harambee na hivyo kujizolea sifa,” akasema Mbunge huyo ambaye alikiri kuwa alichaguliwa kutokana na harambee ambazo aliendesha katika eneo lake.
mwenye umri mwanafunzi inyaga University MGENI leo ni Mary


