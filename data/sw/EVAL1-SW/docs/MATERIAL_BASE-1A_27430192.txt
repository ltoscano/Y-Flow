
Weita aliyeita wateja hotelini ajipalia makaa
HOMABAY MJINI
HATUA ya weita wa hoteli moja mjini hapa kuwarai wakazi kuingia hotelini kula, ilimfanya kujuta jombi aliyeitikia wito wake alipotafuna minofu kisha akakataa kulipa. 
Penyenye zaeleza kuwa kutokana na kupungua kwa wateja baada ya wakazi wengi kusafiri ushagoo kusheherekea Krismasi, wenye hoteli waliagiza wahudumu wao kutumia mbinu zote kunyakua wateja wachache waliobaki. Na kutokana na maneno matamu aliyotumia weita huyo kushawishi wateja, mlofa aliyekuwa akizurura sokoni aliangukia bahati.
“Jamaa ambaye hakuwa amekula kwa siku nyingi alifuata ajipalia makaa mhudumu huyo hadi ndani na kujaza tumbo lake kwa minofu,” akasema mdokezi. Hata hivyo, waliokuwa hotelini walishangaa jamaa alipomaliza kula na kusema hakuwa na pesa za kulipa akidai ni mhudumu aliyemwalika hotelini.
“Mimi kama haingekuwa weita huyu, kamwe singekanyaga mlango wa mkahawa huu kwa sababu sina hata peni,” jamaa alisema huku akimlaumu weita huyo.
Hata hivyo, weita huyo alipoulizwa ikiwa alimnunulia jamaa huyo chakula, alisema kwamba alikuwa akitekeleza agizo la bosi wake.
Mwenye hoteli aliyekasirishwa na kitendo hicho aliapa kukata mshahara wa weita huyo.
Na AMIMO ZACCHAEUS hudumie sawa Siku yaya akaanza kumwambia


