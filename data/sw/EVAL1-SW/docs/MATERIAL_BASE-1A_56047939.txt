
Waokoaji warejea kazi ya kuokoa
SEOUL, Korea Kusini SHUGHULI za kuokoa waathiriwa wa mkasa wa feri Korea Kusini ziliendelea jana baada ya waokoaji kulazimika kusitisha oparesheni hiyo kwa siku tatu kutokana na dhoruba kali.
Maafisa waliahidi kushauri wapiga mbizi waliopata matatizo ya kimawazo kutokana na miili ya watoto waliotoa kutoka kwenye feri hiyo iliyozama. 
Shughuli katika eneo lililo kusini mwa pwani ambapo feri ya Sewol yenye uzani wa tani 6,825 iliyokuwa imebeba watu 476 ilizama Aprili 16, zilisitishwa tangu Jumamosi asubuhi kutokana na dhoruba kali.
Hali hiyo ilitulia jana asubuhi na kuwezesha kikosi cha wapiga mbizi 16 kufikia feri hiyo iliyozama, ingawa hakuna miili ilipatikana, kulingana na afisa wa ulinzi katika ufuo wa baharini Ko Myung-Suk.
Idadi ya waliofariki ilikuwa 275 .


