
Mwanzilishi wa Facebook apendekeza mabadiliko
SAN FRANCISCO, Amerika MWANZILISHI na msimamizi wa mtandao wa kijamii wa Facebook, angependa watu wawe na uhuru wa kutoa hisia zao tofauti katika mtandao huo ila hapendezwi na kuwekwa kwa kifute cha kutopendezwa.
Wakati wa maswali na majibu kutoka kwa umma katika makao makuu ya Facebook, California Kaskazini Ijumaa, Zuckerberg alisema hakupendezwa na kifute hicho kilicho na lengo la kuonyesha kuchukizwa na tangazo au habari zozote zisizopendeza mtu katika mtandao huo.
“Hicho sio kitu tunachokidhania kuwa chema ulimwenguni,” alisema Zuckerberg na kusema vifute viwili vya kupendezwa au kuchukizwa na habari huenda vikageuka na kuwa jukwaa la kupiga kura katika kutoa hukumu ya habari. 
Hata ingawa kifute cha kuonyesha kupendezwa na habari huwapa watu nafasi kuunga mkono habari inayowapendeza, baadhi ya watu hawakubaliani na hayo kwani baadhi ya watu ubonyeza kifute hicho hata wakati mtu ameandika habari ya huzuni kama vile kifo cha jamaa au rafiki.


