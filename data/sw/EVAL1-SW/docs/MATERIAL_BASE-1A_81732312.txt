
NAGU : SERIKALI ITASAIDIA UZALISHAJI MALI

June 11, 2013 1
Waziri wa Nchi,Ofisi ya Waziri Mkuu Uwekezaji na Uwezeshaji , Dkt . Mary Nagu amesema kuwa serikali itaendelea kuunga mkono juhudi za uzalishaji mali zinazofanywa na wananchi waliojiunga katika vikundi mbalimbali vya uzalishaji mali katika maeneo mbalimbali nchini.
Hayo aliyasema jana jijini Dar es Salaam wakati akizindua bodi ya Baraza jipya la Taifa la uwezeshaji wananchi kiuchumi nchini.
Alisema kuwa serikali inatambua na inaendel ea kuunga mkono juhudi zinazofanywa na wananch i katika kujiletea maendeleo kupitia ushiriki walio nao katika vikundi mbalimbali walivyovianzisha katika maeneo yao.
Waziri Nagu alisema serikali kupitia Ofisi ya Waziri Mkuu inaendelea kuunga mkono juhudi hizo kwa kuanzisha Baraza la Taifa la Uwezeshaji Wananchi Kiuchumi ili kuwakwamua wananchi kiuchumi.
“Baraza hilo lina jukumu kubwa la kusimamia na kuratibu utekelezaji wa sera ya Taifa ya uwezeshaji wananchi kiuchumi ya mwaka 20 04 na utekelezaji wa mikakati na malengo ya Dira ya maendeleo ya mwaka 2025 ya kuiwezesha Ta nzania kuwa nchi ya kipato cha kati itaweza kufikiwa iwapo Wa tanzania watashiriki kikamilifu katika shughuli za maendeleo,” alisema. Pia aliongeza kuwa Baraza hilo lina jukumu la kuwaelimisha wananchi kuhusu tafsiri ya uwezeshaji wananchi kiuchumi ambayo kwa muda mrefu imekuwa ikipotoshwa na kusisitiza kuwa dhana ya uwezeshaji sio kupitia mitaji pekee bali ni kujenga uwezo wa wananchi kuweza kuziona fursa zinazowazunguka na kuweza kuzitumia kwa maendeleo yao. Naye mwenyekiti wa baraza hilo, Bw.Omari Issa akizungumza mara baada ya kuzinduliwa kwa baraza hilo alisema baraza hilo litaendelea kuwajengea uwezo wananchi kuzitumia fursa zinazowazunguka kujiletea maendeleo. Alisema baraza litaendelea kutoa elimu kwa wananchi kwa kuwahamasisha kujenga uwezo katika vikundi vya ushirika ili waweze kumiliki uchumi wa nchi huku akifafanua kuwa wananchi walio wengi wanahitaji elimu kuhusu dhana ya uwezeshaji kiuchumi na namna ya kutumia fursa na mikopo wanayopata kutoka katika taasisi mbalimbali za fedha kupata faida . Baraza hilo lenye wajumbe tisa litadumu kwa miaka 3 huku likiwa na jukumu la kuhakikisha linawasaidia wananchi kumiliki na kunufaika na fursa za kiuchumi zilizopo nchini


