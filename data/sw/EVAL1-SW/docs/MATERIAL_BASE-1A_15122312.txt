
40 waomba kazi ya Afisa Mkuu wa IEBC
Na ISAAC ONGIRI
NAIROBI WATU 40, wakiwemo mawakili, wametuma maombi ya kujaza nafasi ya cheo cha Afisa Mkuu Mtendaji wa Tume Huru ya Uchaguzi na Mipaka (IEBC).
Kaimu Afisa Mkuu Bi Betty Nyabuta pamoja na maafisa wengine wakuu katika tume hiyo ni kati ya watu hao 40 ambao wanapania kuchukua nafasi ya Bw James Oswago ambaye kandarasi yake imekamilika akiwa amesimamishwa kazi kwa muda.
“Tuko katika harakati za kukamilisha shughuli ya kuteua Afisa Mkuu mpya.
Tunatumai zoezi hilo litakamilika haraka iwezekanavyo,” alisema Mwenyekiti wa IEBC Bw Ahmed Isaack Hassan.
Bw Hassan alisema tume hiyo itahakikisha kuwa shughuli hiyo inaendeshwa kwa uwazi ili aliyehitimu na mwenye ujuzi kuteuliwa kushikilia wadhifa huo muhimu. 


