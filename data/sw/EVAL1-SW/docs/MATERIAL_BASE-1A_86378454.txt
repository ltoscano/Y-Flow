
Lazima uundaji istilahi uongozwe na kanuni
LUGHA kama chombo cha mawasiliano ya binadamu haina budi kubadilika kadri ya mpito wa wakati kuakisi na kufumbata mabadiliko katika nyanja mbalimbali za maisha ya binadamu. Ama jambo hili lisipofanyika, lugha husika itapunguza thamani yake na kuanza kufifia.
Lugha ya Kiswahili haiwezi kuepuka kanuni hii ya kimaumbile.
Kwa namna hii basi wataalam wa Kiswahili lazima wajifunge kibwebwe katika kuunda na kusanifu istilahi mpya zinazoendana na kasi ya mabadiliko katika maisha hasa kwenye medani za Sayansi na Teknolojia.
Aidha, wataalamu hawa wana jukumu la dhati kuunda istilahi mpya kuelezea mabadiliko ya kimazingira na yale yanayojiri katika utamaduni wa mwanadamu. Uundaji huu wa istilahi mpya utahakikisha kuwa Kiswahili kinakidhi mahitaji mapana ya watumiaji wake.
Lakini ni nini maana ya neno istilahi?. Mkude [2004] anaeleza istilahi hivi:-”…aina ya msamiati uliosukwa kimkakati na kuratibiwa kwa nia ya kuashiria dhana teule za taaluma fulani”.
Hivyo istilali huundwa kitaaluma na huelezea dhana za kitaaluma katika uwanja fulani mahususi.
Hata hivyo, mchakato wa uundaji istilahi hauwezi kufanywa katika ombwe. Uundaji huu huongozwa na taratibu fulani rasmi zenye kanuni, sifa na vigezo. Shirika la Kimataifa la Viwango [ISO] ndilo lenye mamlaka ya kuelekeza uundaji na usimamizi wa istilali mpya kupitia kwa kanuni mahususi.
Misingi ya kanuni za Shirika hili napounda istilahi mpya kuzingatia sarufi kikamilifu. Katika kufanya hivyo, waabirie kwenye mofolojia ya kawaida ya Kiswahili. Mofolojia kulinga na Kamusi ya TUKI [1990] ni tawi la isimu linalochunguza maneno ya lugha na namna mofimu mbalimbali zinavyotumiwa kuunda maneno.
Pili, wataalumu Na MOHAMMED MAINA hawa wajibidiishe kuunda istalahi fupi lakini angavu katika inatokana na kazi ya mwanaisimu na mwanaviwanda, Mhandisi Eugen Wuster [1898-1977] raia wa Austria.
Katika makala haya nitaangazia kwa kiduchu kanuni hizi kwa kuzingatia uundaji istilahi za Kiswahili. 
SARUFI Kuhusu kanuni ya kwanza, inabidi wataalumu wa lugha wakuelezea dhana inayokusudiwa.
Uundaji wa istilahi zinazotokana na vifupi vya maneno ziepukwe ila pale inapokuwa faradhi. Mfano ni kama istilahi [CHAKITA] ambayo ni ufupisho wa Chama cha Kiswahili cha Taifa, UKIMWI ukiwa ni ufupisho wa Ukosefu wa Kinga Mwilini. Katika mifano hii ufupisho uliafiki kuelezea dhana husika.
Tatu, istilahi za Kiswahili zitakazoundwa ziwe na wepesi wa kutii mikondo ya kauli za mnyumbuliko.
Hili litasahilisha uundwaji wa istilahi zingine kutoka kwa istilahi chanzi husika. Kuunda kwa istilahi ‘yabisi’ isiyoridhia mikondo ya mnyambuliko itazaa ‘ugumba’ na kuponza nafasi za uzalishaji wa istilahi zaidi za Kiswahili.
Mfano mzuri wa istilahi mpya ya kiteknolojia inayotii mikondo ya mahitaji ya kauli za mnyambuliko ni istilahi ‘sasaisha’ [update].
ni mwafaka. Istilahi hii inaweza kunyumbuliwa na tukapata istilahi usasawishaji, sasawishika na sasawishana.
VISAWE Tukipiga hatua mbele hebu tuangazie kanuni ya kuepuka kuunda istilahi kwa kutumia ‘ukarimu’ uliokithiri wa kutegemea sinonimu [visawe] na homonimu[vitawe].
Jambo hili likifanywa huibua utata hasa iwapo kuna mtagusano wa karibu wa medani au taaluma zinazohusika.
Kanuni nyingine ni ile inayohusu istilahi zilizotumiwa kwa muda mrefu. Wakati wa kuunda istilahi mpya ni busara kuepuka kutungua istilahi ambazo matumizi yake yamekolea na kushika ‘fizi’ za watumiaji wa Kiswahili.
Iwapo istilahi mpya itaundwa kwa nia ya kutungua matumizi ya istilahi iliyozoeleka itachukua muda mrefu na juhudi kubwa kwa istilahi hiyo mpya kukubalika na kuanza kutumika kwa njia endelevu. Hivyo basi wataalamu wa Kiswahili waepuke hali hii.
Kanuni ya mwisho katika makala yangu ya leo inatokana moja kwa moja na msimamo wa mwanaisimu Eugen Wuster. Eugen anapinga kwa dhati hali ya kuundwa kwa istalahi kabla ya dhana husika kufasiliwa waziwazi na kueleweka kikamilifu.
Kanuni hii inawataka waundaji wa istilahi kuelewa dhana husika kikamilifu kabla ya kuunda istilahi.
Waundaji wa istilahi za Kiswahili wanafaa kuzingatia sana kanuni hii.
Mara nyingi wameunda istilali hasa za Kiteknolojia na zikawa haziakisi na kubeba dhana husika.
Ni maoni yangu kwamba uundaji wa istilahi za Kiswahili unafaa ufuate kanuni kwa madhumuni ya kuepuka uvujaji ulio sawa na wa vimiminika.


