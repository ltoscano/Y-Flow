
Polo mwizi kupoteza mke asipoasi kuiba
FAMILIA moja mtaani hapa, imetisha kumF ria mara kwa mara.
Hii ni baada ya kugundua hapa, imetisha kumtoa binti yao kwa mumewe endapo jamaa huyo hataacha tabia ya uvunjaji shekwamba binti yao aliolewa na jambazi sugu ambalo hutumia muda mwingi gerezani. 
Kulingana na mdokezi, miaka mitatu imepita sasa tangu binti yao kuolewa, lakini katika muda huo wote, mumewe amekuwa akifungwa jela mara kwa mara kwa makosa ya wizi na ulevi wa kupindukia.
Penyenye zasema kwamba hivi majuzi alipomaliza kutumikia kifungo na kurudi nyumbani, jamaa alipata mwaliko kutoka kwa wakwe zake.
Alipofika kwa wakwe zake alikaribishwa vizuri na kufanyiwa taratibu za mgeni kulingana na mila na tamaduni za jamii KIWANDANI, Kilifi hiyo. Hata hivyo, baada ya makaribisho ya kufana, baba mkwe alimwarifu kuwa endapo ataendelea na tabia yake ya kuvunja sheria, basi hawatakuwa na budi ila kuvunjilia mbali ndoa kati yake na binti yao.
Matamshi hayo hayakumfurahisha jamaa aliyepinga kauli hiyo akisema kwamba alikuwa amelipa mahari na wakwe zake hawakufaa kuingilia ndoa yake.
“Kulizuka ugomvi kijana huyo akidai wakwe zake walikuwa wakiingilia maisha yake binafsi na ya familia yake lakini familia hiyo ikashikilia msimamo wao,” akasema mdokezi.
Jamaa huyo aliendelea kupata pigo mkewe alipounga kauli ya wazazi wake akisema kuwa amechoshwa na kutembelea mfungwa mara kwa mara gerezani.
“Mkewe alisema alikuwa amechoka kuishi na mhalifu na kumtembelea korokoroni kila wakati akifungwa,” akaeleza mdokezi.
Alipogundua kwamba hakuna aliyemuunga mkono, jamaa huyo aliondoka kwa haraka na kumwacha bibi yake nyuma.
Haikujulikana endapo atabadilisha tabia zake japo penyenye zaeleza kuwa familia hiyo imeapa kuvunja ndoa hiyo ili kumuokoa binti yao kutoka mateso ya kuishi na mhalifu.
Na LEWA JEFA


