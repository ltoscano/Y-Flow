
Watalii wawasili Mara licha ya tahadhari
Na GEORGE SAYAGIE
NAROK WATALII wameanza kuwasili katika mbuga ya Masai Mara kushuhudia nyumbu wakihama. Hii ni licha ya tahadhari za kutokuja Kenya zilizotolewa na mataifa ya ng’ambo mwezi uliopita.
Jana, watalii zaidi ya 100 wa Amerika waliwasili katika hoteli ya Sarova. 
Watalii hao wanatarajia kutazama maelfu ya wanyama hao wakivuka kutoka mbuga ya kitaifa ya Serengeti nchini Tanzania na kuingia Kenya mwishoni mwa mwezi huu.
Mratibu wa kampuni ya Mission Tour and Travel, Bw Elias Kagwima alisema kundi hilo la watalii limekuwa Kenya kwa muda wa juma moja na litakaa Maasai Mara kwa siku tatu.
“Pia tuna makundi mengine zaidi yanayokuja katika kujionea tukio hilo la ajabu,” alisema Bw Kagwim


