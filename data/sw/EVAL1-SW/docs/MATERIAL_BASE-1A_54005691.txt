
MITAJI YAKWAMISHA WAJASIRIAMALI WANAWAKE

July 31, 2013
Wanawake wamekuwa na changamoto kubwa katika kukuza uchumi wa Taifa kwa sababu ya kukosa mitaji ya kuwa wajasiriamali wa kisasa.
Akizungumza katika warsha ya wanawake ili yoandaliwa na taasisi isiyo ya kiserikali ya Women Footprints inayojishughulisha na masuala ya wanawake na watoto, Aisha Bilal, (mke wa Makamu wa Rais)alisema kuwa,wanawake wana kazi kubwa ya kujikomboa kiuchumi ili kuweza k ufika pale wanapohitaji na kuweza kujikomboa wenyewe.
Alisema kuwa wanawake wengi hawana taarifa za fursa mbalimbali za biashara,hivyo ni muhimu kujiunga katika mitandao ya kidunia ili kuwa wajasiriamali wa kileo.
“Kujiunga katika mitandao ya kiuchumi itamsaidia mwanamke kuwa mjasiriamali mkubwa na itamuwezesha jinsi ya kupata mtaji wa kufanyia biashara yake,” alisema ma ma Bilali .
Hata hivyo aliitaka taasisi hiyo ikae pamoja na kubadilishana mawazo na wanawake wengine na kujenga mtandao wa taarifa za ujasiriamali. Vile vile aliitaka Serikali ya Tanzania kuwathamini wanawake na watoto kwani tayari wana wizara yao ambayo inashughulik ia masuala ya jinsia, wanawake na watoto hivyo waitumie inavyotakiwa.
Naye, mke wa Waziri Mkuu, Tunu Pinda alise ma kuwa wanawake wanatakiwa kujitokeza mstari wa mbele katika masula ya maendeleo ili waw eze kujitetea haki zao.
“Wanawake wengi wanapenda kujiweka nyuma katika masuala ya maendeleo sisi wanawake ndiyo kiungo cha familia hivyo inatakiwa kujitoa kila sehemu ili Taifa letu litutambue tunafanya nini,”alisema mama Pinda.


