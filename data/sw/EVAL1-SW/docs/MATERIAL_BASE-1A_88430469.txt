Ebola yaua watu 208
CONACKRY, Guinea WATU 208 waliofariki kutokana na ugonjwa hatari wa Ebola nchini Guinea mpaka sasa, kulingana na maafisa wa Shirika la Afya Duniani (WHO).
Watu 21 walifariki huku visa vingine vipya 37 vinavyotuhumiwa kuwa vya virusi vya ugonjwa huo vikiripotiwa kati ya Mei 29 na Juni Mosi, hiyo ikifikisha idadi ya waliofariki katika nchi hiyo kufikia 328.
193 kati yao wamethibitishwa kuwa na virusi hivyo baada ya uchunguzi wa maabara. Hadi sasa, hakuna tiba kamili ya ugonjwa huo, ambao unaogopwa sana.
Zaidi ya nusu ya vifo vipya vilivyoripotiwa vilikuwa katika eneo la Guekedou, kulikoripotiwa ugonjwa huo kwa mara ya kwanza.
Watu watatu walithibitishwa kuwa na virusi hivyo katika nchi jirani ya Sierra Leone katika kipindi hicho hicho.
Watu sita wanaaminika kufariki nchini humo, huku 10 wakithibitishwa kufariki nchini Liberia.
Na AFP


