
Tanzania wasifu ustadi wa Kenya
MASHABIKI wa michezo mjini Dar es Salaam jana walisifu jinsi timu za Kenya zinavyocheza vizuri kwenye Michezo ya Shule za Afrika Mashariki na kusifu mipango inayoungwa mkono na Serikali. 
Akizungumza na Taifa Leo kwa njia ya simu, Taib Manswab Allui alisema kutokana na alivyoona pale alipotembelea viwanja mbalimbali vinavyotumika kwa michezo hiyo vilivyoko huko jijini Dar, timu za Kenya zimejiandaa vizuri kuliko timu za nchini Tanzania.
“Nimeshuhudia mwenyewe jinsi mipango inavyoendeshwa na maafisa wa timu za Kenya ambao wanafahamu namna ya kuwaandaa vijan wao kwenye michezo pamoja na nidhamu ya hali ya juu ya timu zao,” akasema Allui.
Shabiki huyo ambaye anapendelea timu ya Simba Sports ya jijini humo, anasema Wakenya wana mipango mizuri ya kuandaa vijana wao kwenye michezo ya kimataifa.
“Niliambiwa shule zinaanza kupambana kutoka mashinani na hiyo ndivyo mipangilio bora inavyofaa kuwa,” akasema.
Allui alitaka Wizara za Elimu na Michezo za Tanzania zifuate mfano wa maandalizi ya michezo ya shule ilivyo Kenya.
“Si vibaya kuiga jambo zuri na hasa la kuendeleza michezo kwa wanamichezo wetu,” akasema.
-ABDUL SHEFF


