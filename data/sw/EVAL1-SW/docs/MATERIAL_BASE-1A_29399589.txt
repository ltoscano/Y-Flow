
Kamishna ‘ahepa’ sherehe ya Mashujaa
KAMISHNA wa Kaunti ya Elgeyo Marakwet hakufika katika sherehe za Mashujaa Dei mjini Iten, na badala yake kuamua kumpatia naibu wake jukumu la kusoma hotuba ya Rais.
Iliripotiwa kuwa Bw Samuel Joseph Otieno alikuwa nyumbani kwake mjini Iten wakati wa sherehe hizo, huku baadhi wakisema kuwa kukosekana kwake huenda kumechangiwa na uhasama aliopokewa nao, tangu alipotumwa eneo hilo.
Mkuu wa Mamlaka ya Mpito Kinuthia Wamwangi, aliyekuwa amealikwa kama mgeni katika sherehe hizo na Gavana Alex Tolgos, alishuhudia hali hiyo.
Wawakilishi wa Wadi walionekana kumshambulia Bw Otieno katika hotuba zao.
Akiongea, Bw Wamwangi alisema kuwa atafuatilia kuona kama afisa huyo ataweza kuhamishwa kwa sababu amekabiliwa na hali ngumu ya kikazi.
Na PHILEMON SUTER


