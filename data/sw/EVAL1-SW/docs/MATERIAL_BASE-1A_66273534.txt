
Waandamana kulaana vifo vya weusi
LONDON, Uingereza POLISI nchini Uingereza waliwakamata watu 76 katika maandamano ya kupinga mauaji ya watu weusi na polisi nchini Amerika.
Mamia ya waandamanaji waliziba barabara ya Westfield, magharibi mwa London kwa kulala chini, wakiwa wamebeba mabango yaliyoandikwa: “Maisha ya Watu Weusi yadhaminiwe.” Katika siku za hivi majuzi kumekuwa na misururu ya maandamano nchini Amerika baada ya mamlaka kukataa kuwafungulia mashtaka polisi wawili ambao wanatuhumiwa kuwaua watu weusi.
Matukio hayo yalionekana kuibua hisia za 2011, ambapo raia Mark Duggan aliuawa na polisi kwa kupigwa risasi nchini Uingereza.
Mauaji hayo yalipelekea msururu wa maandamano makubwa nchini humo.
Mmoja wa waandamanaji hao alisema kuwa wamesimama kidete kukashifu mauaji ya watu weusi, hasa yaliyotokea mjini Ferguson nchini Amerika. 


