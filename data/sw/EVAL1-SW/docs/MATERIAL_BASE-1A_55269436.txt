
Stars kujitia makali kwa kombe la Afrika
VICTOR SIELE na JOHN KIMWERE
VIJANA wa timu ya taifa Harambee Stars wameitwa kambini kujiandaa kwa mechi ya kufuzu kwa Kombe la Afrika dhidi ya Comoros mwezi huu.
Kocha wa timu hiyo, Adel Amrouche aliwaita wanasoka 17 kwa kambi kujinoa kwa mechi hiyo ya raundi ya kwanza ya mchujo.
Mechi ya kirafiki baina ya Harambee Stars na klabu ya Italia, Inter Milan nayo itachezwa mnamo Mei 20 kama ilivyopangwa.
Awali, kulikuwa fununu kuwa huenda mechi hiyo isichezwe lakini wasimamizi wa soka walisema mipango inaendelea ili kuhakikisha kuwa timu hiyo ya McDonald Mariga itapepetana na Harambee Stars hapa nchini.
“Wachezaji wa Harambee Stars wanatarajiwa kuitwa kuanza mazoezi hivi karibuni.
Mechi hiyo itagharimu fedha nyingi ambapo shirikisho la soka, wafadhili na Serikali wanaendelea kujadiliana kufanikisha mpango huo,” viongozi walisema.
Walikuwa wakiongea kwenye warsha ya marefarii iliyowavutia vijana zaidi ya 100 kutoka maeneo bunge 17 ya Nairobi na inatarajia kuwapa mafunzo vijana hao ili waweze kusimamia mechi kwa viwango vya hali ya juu.
Watakaofaulu mtihani wa mwisho na kupangiwa mechi kuchezesha kwa uadilifu bila kuzipendelea timu zingine. 


