
Mazao ya mashambani yaongezeka katika soko

Na KNA BEI ya sukuma wiki katika soko la Kitale, kaunti ya Trans Nzoia imepungua kutoka Sh1000 hadi Sh 800 kwa kila gunia kufuatia kuongezeka kwa zao hilo kutokana mvua inayonyesha eneo hilo.
Bi Julie Onyango, ambaye ni muuzaji, alisema bei ya kabeji vilevile imepungua kutoka Sh70 hadi Sh 50 kwa kila moja.
Bi Onyango alifafanua kwamba hali hii ni kutokana na kuongezeka kwa bidhaa hiyo katika soko, ambayo imesababishwa na kuanza kwa msimu wa mvua.
Muuzaji wa viazi, Bw Johnson Wafula alisema bei ya bidhaa hiyo nayo imepanda kutoka kwa Sh1,100 hadi Sh1, 200 kwa kila gunia kutokana na bei ghali ya usafirishaji kutoka Kapcherop ambapo zao hilo hukuzwa. 


