
Staa wa Telkom Orange mchezaji bora wa hoki
Na JOHN KIMWERE
MWANAMAGONGO wa kike, Besty Omalla alinyakua tuzo la mchezaji bora mwaka huu kwenye hafla ya Magharibi Michezo Awards (MMA) makala ya pili baada ya kuwabwaga wanaume watatu.
Besty Omalla nahodha wa timu ya taifa na klabu ya Telkom Orange alitunukiwa tuzo hiyo baada ya kuwashinda wapinzani wake, mwanasoka Ekaliani Ndolo (Sofapaka FC), Bush Mwale (Rugby sevens) na mwanadhoruba wa kimataifa, Micheal Chemos wa Kenya Prisons (Magereza).
Besty Omalla alitunukiwa zawadi ya Sh50,000 mbali na Kombe la tuzo hiyo kwenye hafla iliyoandaliwa katika ukumbi wa Mashariki Sports Leadership College Mjini Bungoma.
Omalla aliongoza timu ya taifa ya magongo kufuzu kushiriki raundi ya pili kwenye ligi ya dunia mwakani.


