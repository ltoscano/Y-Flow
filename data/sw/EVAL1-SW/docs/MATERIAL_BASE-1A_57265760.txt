
Ashtakiwa kuwa nchini bila kibali
RAIA wa Somalia, aliyekamatwa mjini Namanga, Kaunti ya Kajiado akiwa na kitambulisho cha uraia wa Kenya, jana alishtakiwa kwa kuwa nchini bila kibali.
Kupitia mkalimani wa lugha ya Kisomali, Bw Ahmed Mohamed Hussein aliambia mahakama kwamba alipata kitambulisho chake katika ofisi ya kusajili watu mjini Mandera mnamo 2005.
Alikanusha kwamba NA RICHARD MUNGUTI alitoa habari za uongo kwa maafisa wa usajili wa watu wa kaunti ya Mandera ili kupata kitambulisho hicho.
Mahakama iliambiwa kuwa, mnamo Julai 11 2005, mshukiwa alidanganya maafisa wa usajili kwamba alikuwa raia wa Kenya akiwa na nia ya kusajiliwa.
Ilidaiwa kwamba mnamo Oktoba 9 mwaka huu, alipatikana nchini bila kibali kutoka kwa idara ya uhamiaji.
Upande wa mashtaka nchini bila kibali ulifahamisha korti kwamba nia na vitendo vyake kuwa nchini havijulikani hasa wakati huu ambao kuna tishio la mashambulizi ya kigaidi.
Hakimu Mwandamizi wa Kibera Bi Mereza Opondo alimwambia mshukiwa kuwa atakaa rumande hadi kesi yake isikilizwe na kuamuliwa.
“Kulingana na mashtaka yanayokukabili, hufai kuachiliwa kwa dhamana na kwa hivyo utakaa rumande hadi kesi yako isikilizwe na kuamuliwa,” akasema Bi Opondo.
Kesi hiyo itatajwa kesho ili korti itenge siku ya kuisikiliza.
Katika kesi nyingine, wakili Peter Gichuki King’ara aliyedaiwa kumtusi karani wa kampuni ya Miller Advocates katika mahakama ya Milimani, aliomba kibali cha kumkamata kufutiliwa mbali.
Kupitia wakili wake Bw Kirathe Wandungi, Bw King’ara aliomba korti kuondoa kibali hicho kwa muda akisema polisi walikuwa wakimnyanyasa.


