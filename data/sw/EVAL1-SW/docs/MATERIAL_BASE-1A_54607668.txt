
Kenya yapata ushindi katika mechi ya kufuzu kwa Afcon
Na THOMAS MATIKO
LICHA ya kuonyesha mchezo hafifu nyumbani uwanjani Nyayo, kikosi cha taifa, Harambee Stars kiliilaza Comoros 1-0 jana, kwenye kinyangâ€™anyiro cha kufuzu dimba la Bara Afrika 2015.
Kiungo wa kati Johana Omollo anayesakata soka ya kulipwa nchini Ubelgiji ndie aliyekuwa mkombozi wa tars baada ya kupachika bao hilo la kipekee na la ushindi.
Mechi hiyo ilikuwa ni ya raundi ya kwanza na sasa Stars watahitaji sare ya aina yoyote au ushindi wa bao moja bila watakaporudiana na wapinzani hao ugeninini ndani ya wiki mbili zijazo.
Kwenye nechi hiyo, kocha wa taifa Adel Amorouche alifanya mageuzi makubwa katika kikosi cha kwanza, akiwaanzisha Dennis Oliech na Allan Wanga kwenye safu ya mashambulizi Kwenye benchi kulikuwapo kiungo wa Inter Milan McDonald Mariga ambaye alisismua alipoingia mahala pa Jamal Mohammed kunako dakika ya 75.
Fursa ya kwanza ya ushambuliaji kwa Harambee Stars ilijiri kunako dakika ya 25 pale beki wa kushoto Aboud Omar alicheza mpira wa kuvutia pembeni mwa uwanja kwa kuwalisha mabeki wa Comoros chenga na kisha kummegea pasi Wanga ambaye alimtandazia nahodha Victor Wanyama naye hakusita kuachia fataki iliyotambaliza mchuma kwa sentimita chache.
Dakika ya 28 Comoros walipata fursa ya kuwa kifua mbele lakini wakapoteza huku nao Stars wakijikakamua na dakika tano baadaye Oliech aliachia fataki hatari kutoka yadi 25 iliyotua nje.
Mikiki ya Oliech na Wanyama iliiamsha kikosi cha nyumbani na dakika moja baadaye, Jamal alimmegea pasi safi Omollo katikati mwa uwanja, alivurumisha kombora nzito lililozuiwa kwenda mbali zaidi na wavu.


