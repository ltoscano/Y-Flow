
Mawakili wa Morsiwaondoka mahakamani

August 24, 2014

MAHAKAMA moja mjini Cairo, Misri, imeahirisha kesi ya aliyekuwa Rais Mohammed Morsi, baada ya mawakili wake kuondoka mahakamani kwa hasira. Mawakili hao wanalalamikia kile wanachosema ni kuendelea kuzuiliwa kwa Morsi pamoja na waliokuwa wanachama vuguvugu wa Muslim Brotherhood ndani ya chumba cha kioo, ambacho hakipitishi sauti. Duru zinasema kuwa mahakama hiyo itateua mawakili wengine kumtetea Bw. Morsi. Kwa mujibu wa BBC, kesi dhidi ya Morsi itasikilizwa tena Jumapili ijayo Rais huyo wa zamani alipinduliwa na jeshi mwezi Julai baada ya kutuhumiwa kupanga njama za kufanya mashambulizi. Hiyo ni moja ya kesi nne zinazomkabili Morsi pamoja na maafisa wakuu wa Muslim Brotherhood. Iwapo atapatikana na hatia, Bw. Morsi anakabiliwa na hukumu ya kifo.


