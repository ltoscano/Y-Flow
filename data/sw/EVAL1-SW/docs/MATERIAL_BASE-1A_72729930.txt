LULU "NAVUTIWA NA BEN POL, PIA NIMEOKOKA SITAKI UJINGA TENA

MUIGIZAJI machachari wa filamu nchini, Elizabeth Michael ‘Lulu’ amesema
baada ya kupata misukosuko ya kimaisha, sasa maisha yake ameyaelekeza
katika sala kumuomba Mungu amsamehe makosa yake.

Lulu alisema hayo juzi,
katika kipindi cha Friday Night Live (FNL), kinachorushwa na kituo cha
Televisheni cha EATV cha Jijini Dar es Salaam. 

“Sasa hivi nasali sana, namuamini Mungu katika maisha yangu na mbali ya kwenda kanisani, pia nasali mwenyewe katika sala zangu.

“Ningependa
maisha ya sasa ninayoishi ningeishi siku za nyuma, lakini yote ya Mungu
labda maisha yale nisingeyaishi siku za nyuma, ningekuja kuyaishi
baadaye,” alisema Lulu.

Katika hatua nyingine, alisema anavutiwa
na kazi ya msanii wa bongo fleva, Bernard Paul ’Ben Pol’ ambaye tungo za
nyimbo zake zinamkosha kuzisikiliza.


