
Mourinho aiponda Citykabla ya mtanange

May 2, 2014

KOCHA wa Chelsea, Jose Mourinho, amesema wapinzani wao, Manchester City, wamepata mafanikio madogo tangu ilipochukuliwa 2008 na Sheikh Mansour.
City walishinda Kombe la FA mwaka 2011 na kunyakua ubingwa wa Ligi Kuu mwaka 2012 lakini wameweza kuvuka hatua ya makundi katika Ligi ya Mabingwa mara moja tu katika majaribio matatu.
“Walinyakua taji moja tu na vikombe kadhaa,” alisema Mourinho kabla ya pambano lao la ugenini la Jumatatu dhidi ya City.
“Timu yao ni nzuri, kikosi ni kizuri na kwa kawaida walistahili kushinda mataji mengi,” alisema.
Mansour, mmoja wa wanandugu wa familia inayotawala Abu Dhabi, ametumia zaidi ya pauni milioni 700 katika kusajili wachezaji tangu alipoinunua City na kuifanya klabu kutamba na wachezaji wa kimataifa kama David Silva na Yaya Toure.
“Katika Ulaya City hawakufanya vizuri, au kukaribia kufanya vizuri,” aliongeza kusema Mourinho.
“Tukiongelea kimkakati, waliboronga sana katika Ligi ya Mabingwa katika misimu iliyopita na pia katika Ligi ya Europa,” alisema.


