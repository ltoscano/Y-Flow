  Mwanamke kortini kwa kubaka kijana
MWANAMKE mwenye umri wa miaka 34 aliyemdhulumu mpenzi wake wa miaka 18 ambaye walikutana kupitia kwa Facebook alishtakiwa jana katika mahakama ya Thika.
Kesi hiyo iliyopangiwa kusikizwa na Hakimu Mkuu wa Thika Stephen Mbungi iliahirishwa hadi Mei 8 mwaka huu ili kumpa mlalamishi muda wa kufanya mtihani.
Korti iliambiwa kuwa mnamo Agosti 28 mwaka jana, Bi Irene Wanjiku Ngugi alimhadaa na kumdhulumu kimapenzi kijana huyo wa Kidato cha Nne ambaye walikuwa wamejuana kwa wiki mbili katika Facebook. 
Inadaiwa Bi Ngugi alimpeleka kijana huyo nyumbani kwake ambako alimpa kahawa aliyokuwa ameweka dawa kisha kumbaka usiku mzima. Kiongozi wa mashtaka Inspekta Mkuu Nancy Muthuri aliambia korti kuwa mshtakiwa ni mfanyabiashara Thika. Alisema alikutana na kijana huyo mjini kijana humo na kupitia kwa Facebook wakapanga kuonana.
Walipokutana alimhadaa na kumpeleka nyumbani kwake, Mtaa wa Starehe, Thika, ambako alimpikia kahawa ba vitafunio. Ghafla kijana huyo alishikwa na usingizi kulala.
Siku iliyofuata kijana huyo alijipata amelala uchi kwenye godoro sebuleni mwa nyumba ya mwanamke huyo huku uume wake ukiwasha na akiwa na madoadoa ya damu.
Korti iliambiwa mlalamishi alimpigia simu mama yake na kumuelezea alikokuwa.
Mama yake alipompata walipiga ripoti katika kituo cha polisi ndipo mwanamke huyo akakamatwa.
Mlalamishi alipekekwa katika Hospitali ya Thika Level 5 kwa matibabu.
Baba ya mlalamishi, Bw Philip Mungai Karanja, alisema mwanawe ni mwanafunzi wa Kidato cha Sita Uganda na kuwa anafanya mtihani.
Alihakikishia korti kuwa atahudhuria mlalamishi kikao kijacho cha keshi hiyo.


