
Balozi wa Jordan aachiliwa
TRIPOLI, Libya BALOZI wa Jordan nchini Libya ameachiliwa huru mwezi mmoja baada ya kutekwa nyara katika mji mkuu wa Tripoli, Libya.
Waziri wa Ndani wa Jordan Nasser Judeh (pichani juu), alisema Jumanne kuwa Balozi Fawaz al-Etan alikuwa buheri wa afya na atarudi Jordan baada ya kuachiliwa huru.
“Balozi Itan anaelekea nyumbani na hali yake ya afya iko shwari,” Judeh alinukuliwa kusema kwenye kwenye kituo cha runinga cha kitaifa. 
Wavamizi waliokuwa na bunduki walishambulia msafara wa balozi huyo alipokuwa karibu na ubalozi wa Jordan mjini Tripoli, Aprili 15. Dereva wake alijeruhiwa kwenye shambulizi hilo. 
Wahalifu waliomteka nyara balozi huyo walitaka mwanamgambo wa Kiislamu aachiliwe kutoka gereza la Jordan ndipo wamwachilie balozi huru.
Haikubainika ikiwa hitaji lao lilitekelezwa.


