
Kaunti kufaa wakulima
Na EVERLYNE SIMIYU
SERIKALI ya Kaunti ya Uasin Gishu inatafuta msaada wa kifedha kutoka kwa serikali ya kitaifa ili kuwasaidia wakulima ambao mazao yao yaliharibikia shambani kufuatia kuchelewa kwa mvua kupanda upya.
Waziri wa kilimo katika kaunti ya Uasin Gishu, Bw Cyril Cheruiyot, alisema Gavana Jackson Mandago tayari ameiandikia serikali kuu barua akitaka msaada wa Sh280 milioni zitakazotumiwa kuwanunulia wakulima pembejeo za kilimo ili kuwawezesha kupanda upya mazao yaliyoharibika kutokana na kuchelewa kwa mvua.
“Tayari Gavana wetu ameiandikia serikali kuu barua akitaka msaada wa shilingi Milioni 280 zitakazotumiwa kuwanunulia wakulima pembejeo za kilimo ili kuwawezesha kupanda upya mazao yaliyoharibika kutokana na kuchelewa kwa mvua,” akasema.
Akizungumza na wanahabari afisini mwake mjini Eldoret, Cheruiyot wakulima alidokeza kwamba tayari maafisa wa kilimo wanafanya utathmini katika mashamba kwenye maeneo mbalimbali nchini ili kubaini uharibivu uliotokana na kuchelewa kwa mvua.
Vile vile aliwataka wakulima kubadili upanzi wa mahindi na badala yake kupanda mimea kama vile mihogo, viazi , aina nyingine ya mahindi ambayo itachukua muda mfupi kuwa tayari kama njia ya kukwepa janga la njaa.
“Nilitaka wakulima wabadili upanzi wa mahindi na badala yake kupanda mimea kama vile mihogo, viazi , na aina nyingine ya mahindi ambayo itachukuwa muda mfupi kuwa tayari kama njia Mojawapo ya kukwepa janga la njaa, ” akasema Bw Cheruiyot. 
Aliwapa changamoto wakulima wachukue bima kwa mazao yao na pembejeo za kilimo ili kuhakikisha hali inayoshuhudiwa kwa sasa hairejelewi.
Miongoni mwa maeneo ambayo yaliathirika kutokana na kuchelewa kwa mvua ni pamoja na Moiben, Soi, Ziwa na Kapseret.


