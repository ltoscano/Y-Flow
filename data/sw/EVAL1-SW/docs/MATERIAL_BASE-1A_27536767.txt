
Barca wawanyeshea Huesca vua la mabao
PEDRO Rodriguez Ledesma alimkumbusha kocha wake wa Barcelona, Luis Enrique ukali wake baada ya kufungamatatu katika ushindi wa mabao 8-1 uliosajiliwa na Barcelona katika mechi ya marudiano dhidi ya Huesca ugani Camp Nou Jumanne.
Klabu hiyo ilijihahakishia jumla ya mabao 12-1 iliposelelea kwa awamu ya mwondoano kwenye Copa del Rey. Pedro, ambaye amelazimika kulishwa benchi mara nyingi kwenye mechi za La Liga na UEFA tangu ujio wa nyota Luis Suarez, alitia kimiani bao la kwanza kwa njia ya kichwa kabla ya kuelekeza langoni fataki nyinginezo kwa guu la kushoto na kulia, mabao yote matatu yakimiminwa wavuni chini ya dakika 23 za kipindi cha kwanza.
Mabao mengine yalifungwa na Sergi Roberto, Andres Iniesta, MILAN, ITALIA Adriano, Adama Traore na Sandro licha ya vijana hao wa Enrique kudhihirisha kiwango kikubwa cha utepetevu wikendi iliyopita baada ya kuandikisha sare tasa na Getafe katika La Liga.
Barcelona, ambayo inajiunga na mahasimu wao wa tangu jadi ligini, Real Madrid, Sevilla na Valencia katika awamu ya 16-Bora, italazimika kuchuana ama na Elche au Valladolid katika raundi ijayo. 
Kwingineko, miamba wa Italia, Juventus, wanatumainia kutamatisha wiki ya panda-shuka nyingi kwa ushindi dhidi ya Cagliari ugenini leo usiku huku Napoli ikijiandaa kualika Parma katika uga wa Stadio San Paolo.
Mechi za Juventus na Napoli zimeratibiwa kuchezwa kabla ya timu nyinginezo.


