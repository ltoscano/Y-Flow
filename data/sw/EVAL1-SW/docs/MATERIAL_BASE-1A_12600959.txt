
Korti yaamuru Baraza ashikwe
Na PAUL OGEMBA
MAHAKAMA Kuu jana ilitoa kibali kwa serikali kumkamata Mwanahabari Walter Barasa na kumwasilisha katika Mahakama ya Kimataifa ya Uhalifu, (ICC).
Akitoa kibali hicho, Jaji Richard Mwongo alisema aliridhika na sababu zilizotolewa na Waziri wa Usalama wa Ndani Bw Joseph Ole Lenku (pichani) za kumkamata Bw Barasa na kwamba hakukuwa na sababu za kukataa kumwasilisha ICC.
“ Kulingana na habari zilizotolewa mahakamani, ninaridhika kwamba Bw Barasa yuko Kenya na anatafutwa na ICC. Sina sababu za kukataa ombi hilo na ninatoa kibali cha kumkamata,” akasema Jaji Mwongo.
Bw Barasa anatakiwa ICC kujibu mashtaka ya kuingilia mashahidi katika kesi ya dhuluma dhidi ya binadamu inayomkabili Naibu Rais William Ruto na aliyekuwa mtangazaji Joshua Sang.
ICC ilitoa agizo la kumkamata kesi ya Bw Ruto na Bw Sang ilipoanza baada ya likizo


