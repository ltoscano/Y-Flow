
Vijana, wanawake watakiwa kukopa
Na HAMISI NGOWA
VIJANA, akina mama pamoja na walemavu katika eneo la Likoni wametakiwa kukopa pesa za kufanya biashara kwenye Hazina ya Uwezo. 
Afisa mkuu wa vijana katika eneo hilo, Bw David Ogali alisema shughuli ya kukagua fomu za maombi zilizowasilishwa na vikundi mbalimbali itafanywa juma lijalo.
Alisema miongoni mwa masharti ambayo sharti yatimizwe uwajibikaji wa makundi husika na miradi wanayopanga kutekeleza.
Alisema vikundi vitakavyotimiza masharti hayo vitapokea kunzza Sh50,000 hadi Sh100,000.
“Kumekuwa na hulka kwa baadhi ya vijana wetu kuogopa pesa kama hizi licha ya kuwa zimetolewa kwa ajili yao. Nataka kuwahimiza kuwa wajitokeze na waache kuogopa mikopo kwa kuwa ni biashara watakazoanzisha ndizo zitakazolipia deni hilo,” akasema.
Pesa hizo ambazo zimegawa kwa maeneo bunge yote nchini zinatarajiwa kusaidia kuinua maisha ya watakaonufaika kwa kuwapa uwezo wa kushiriki shughuli za kiuchumi


