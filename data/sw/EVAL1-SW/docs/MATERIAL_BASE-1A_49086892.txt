
Mbinu mpya zitafutwe ili kukabili uhalifu
Na LEONARD
RIPOTI iliyotolewa mwezi uliopita na shirika la Usalama Reforms Forum ilionyesha kuwa maafisa wa usalama bado wanatumia mbinu kongwe ambazo zilitumika miaka ya 1970 katika kukabiliana na uhalifu humu nchini.
Ripoti hiyo pia ilifichua kuwa visa vya uhalifu humu nchini vimeongezeka maradufu katika kipindi cha miaka mitano iliyopita kutoka 245,808 mwaka wa 2008 hadi 432,394 Desemba mwaka jana.
Kulingana na Usalama Reforms Forum, visa vya uhalifu vinavyoripotiwa na Huduma ya polisi ni robo tu ya vile ambavyo hutokea.
Wiki iliyopita, wataalamu wa masuala ya usalama waliorodhesha maeneo mbalimbali ambapo visa vya uhalifu vimekithiri. Baadhi ya maeneo hayo yako katika sehemu za mijini na vitongoji duni ambapo kuna msongamano wa watu.
Wikendi iliyopita Inspekta mkuu wa polisi David Kimaiyo alitoa amri ya kupiga risasi na kuua washukiwa wizi ya mifugo wanaopatikana na silaha katika maeneo ya wafugaji.
Kwa mujibu wa Bw Kimaiyo serikali inatarajia kuanzisha operesheni ya upokonyaji wa bunduki katika kaunti za Baringo, Turkana na maeneo mengineyo ambapo visa vya wizi wa mifugo vimekita mizizi.
uhalifu Rais Uhuru Kenyatta kupitia taarifa yake kwa vyombo vya habari alisisitiza kuwa wahusika wa uvamizi ambao walishambulia na kuua watu wanne akiwemo afisa wa GSU katika eneo la Bonde la Ufa, watakabiliwa vikali.
Licha ya visa vya mashambulio ya kigaidi kutokuwepo katika kipindi cha miezi minne iliyopita, visa vya uhalifu ambapo watu wanahangaishwa na mahuni au majambazi vinaonekana kushika kasi katika siku za hivi karibuni.
Japo oparesheni ya kuwanyangâ€™anya bunduki watu wanaomiliki silaha hizo hatari kinyume cha sheria inafaa mengi zaidi yanafaa kufanywa sefu wa usalama katika maeneo ya wafugaji na sehemu nyinginezo za nchi.
Je, wahalifu hao hupata wapi silaha hizo? Hilo ndilo swali ambalo maafisa wa usalama wanafaa kujiuliza ikiwa wanataka kudhibiti utovu wa usalama nchini.
Miito ya kuwataka watu wanaomiliki bunduki kinyume cha sheria kuzisalimisha katika vituo vya polisi imekuwa ikitolewa lakini bado uhalifu unazidi kila uchao.
Kando na kuwapokonya bunduki, Bw Kimaiyo na maafisa wake wanafaa kutafuta chanzo cha silaha hizo na kuadhibu maafisa wanaoruhusu zana 


