Utá wâná, mɔndɛ́lɛ́ na bokómi bwa yĕ o Kongó, •asálí• mánsɔ mpɔ̂ báyéba te mposo ya bangó ezalí moyíndo pámbá tɛ̂ Nzámbe apésáká bangó etúmbu, mpé alobélá bangó te sɔ́kí atá basálí bóní, bakozala na mánsɔ ma bangó sé moyíndo, lokóla mposo ya bangó. Wâná ezalí kolakisa te sɔ́kí balingí makambo ya bangó mábɔnga, ekokí sé bázala na mindɛ́lɛ́ na libosó ya bangó na makambo ma bangó nyɔ́nsɔ mbúla na mbúla.

Mondɛ́lɛ́ ya Bɛ́lɛsi, atámbwísí nsango ya lokutá ndéngé na ndéngé, na mayɛ́lɛ́ mánsɔ mazalí na yĕ na Kongó. Ndé wâná ezalí mawa míngi mpɔ̂ bato bakozwaka nsango wâná, bakolukaka na sɔ̂lɔ́ mpenzá ntína ya bobé ya botámbwisi nsango wâná tɛ̂.

Na bozángi wa bakongolɛ́ bilɔ́kɔ, mondɛ́lɛ́ azwí makási mpɔ̂ ya kosála mánsɔ mpɔ̂ ya bolakisi •tŏ• mpé bosopeli bangó falánga mpɔ̂ bábébisa efándeli ya bangó. Na makási ma falánga ya yĕ mondɛ́lɛ́, bakómí kobúngusana, kobomana, komíbébisela efándeli elámu. Mosíká tɛ̂ balingí bákóma na ndéngé ya efándeli ya bangó mindɛ́lɛ́ na mbóka ya bangó. Náni abúngí te bangó mindɛ́lɛ́ na mbóka ya bangó@ Náni abúngí te bangó mindɛ́lɛ́ basálá mbóka ya bangó na likoló ya bibembe@ Náni mpé abúngí te bamundɛ́lɛ́ balingí ndé Kongó élanda sé nzelá wâná bangó basáláká na mbóka ya bangó na ndéngé ya bobomi bato@ Na bôngó, na ntángo ya lipandá, ezalí malámu sé báfungola míso.