
Halua ulingoni
Na THOMAS MATIKO
MAPENZI kati ya mshindi wa Big Brother Africa 2014, Mtanzania Idris Sultan na malkia wa Bongo Movie Wema Sepetu, kwa hakika yamefika patamu. Kwa sasa huwaambiliki wawili hao.
Wakilala wanaota mapenzi, wakiamka wanayaona mapenzi, wakitia stori wanaona tu mapenzi yao. Utamu huu umekolezwa hata zaidi na Wema kushika ujauzito wa Idris, kitu ambacho kwa miaka mingi sana alikitamani bila mafanikio licha ya kuvuka na madume kibao wenye nguvu za kifaru. Lakini tangu alipoamua kumgawia tunda Idris, matokeo ndio kama hayo. Ila ukiyaweka pembeni kidogo mapenzi ya Wema na Idris na kupiga darubini, utagundua kitu kimoja, Wema ni miongoni mwa mastaa wa kike waliopumbaza mastaa wa kiume kimapenzi na kuwafanya kuhisi kwamba bila wao, hawajakamilika. Kama unabisha, ushahidi huu hapa chini.


