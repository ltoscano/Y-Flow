
Taarab na makuzi ya Kiswahili
AMOJA na dhima yake ya kuburudisha, muziki wa Taarab umekuwa ya nyenzo muhimu katika makuzi na maenezi ya Kiswahili. Hii ni kwa sababu muziki huu unatokana na utamaduni wa Kiswahili na Waswahili wanaopatikana katika mwambao wa Afrika Mashariki.
Muziki wenyewe uliNa MOHAMMED fika Pwani ya Afrika Mashariki katika Karne ya 19 mahususi katika Kisiwa cha Unguja. Hata hivyo wakati ule uliimbwa kwa lugha ya Kiarabu na kurashiwa mahadhi ya Kihindi.
Huu ulikuwa ni wakati wa enzi ya utawala wa Sultani Seyyid Baraghash Bin Said (1870-1888). Sultan Baraghash aliupenda sana muziki huu na katika juhudi zake za kuukuza alichangia makuzi ya Kiswahili.
Baraghash alituma wasanii kutoka Zanzibar kwenda Misiri kujifunza kupiga ala na kuimba muziki huu. Wasanii hawa wakiongozwa na Mohammed Ibrahim walikwenda Misiri kwa kuwa ilikuwa ndiyo chimMAINA kuimba buko la Taarab ya Kiarabu.
Baada ya kujifunza kupiga vyombo vya Taarab hasa kinanda cha ‘Ganuni’ wasanii hawa walirejea Zanzibar na kuunda kikundi cha kwanza cha Taarab kwa jina ‘Zanzibar Taarab Orchestra’ ambacho baadaye kilipewa jina la ‘Cultural Musical Club’. Mnamo 1905 kikundi cha pili cha Taarab kikifahamika kama ‘Nadi Ikhwani Swafaa’ kiliasisiwa.
Vikundi hivi vilianza kuimba mashairi ya Taarab kwa lugha ya Kiswahili kipindi kile. Hata hivyo, havikufanikiwa sana kueneza Kiswahili kwa vile maonyesho yao ya Taarab yalijifunga ndani ya makasri ya Sultani mbali kutoka kwa sikio na jicho la umma. Pili, wanawake ruhusiwa hawakuTaarab.
Ndugu msomaji utaona kuwa kipindi kile Taarab ilikuwa tasnia ya wanaume pekee tena muziki wa kitakaba uliomilikiwa na Mamwinyi. Utamaduni wa Kiislamu haungeruhusu wanawake na wanaume kutangamana pamoja kwenye jukwaa na kucheza Taarab. Hili lilikuwa jambo haram.
WANAWAKE Hata hivyo, mwaka 1920 wanawake walivunja silisili hizi. Mwanamke wa kwanza kuimba Taarab alipojitokeza. Huyu si mwingine ila nguli wa Taarab Bi Mtumwa Saada maarufu kama Sitti Binti Saad aliyefariki 1950.
Saad si tu alifungulia wanawake milango kuimba Taarab bali pia alitoa Taarab kutoka ufaragha na ulwa wa makasri ya Mamwinyi na kuifikisha ‘sokoni’. Hii ilikuwa hatua muhimu sana katika kukuza Kiswahili. Ilishirikisha wanawake na wachochole.
Watunzi wa mashairi ya Taarab sasa walipata fursa ya kufikia hadhira pana nje ya wigo wa urasmi wa dola. Taarab ilienea wangu wangu katika janibu zote za Afrika Mashariki na kwenye mkia wa maenezi yake iliacha lugha ya Kiswahili.
Ndani ya mapito ya wakati Washairi walitumia Taarab kuonyesha ufundi wao wa kutumia arudhi za ushairi wa Kiswahili, umilisi wao wa Kiswahili na weledi wao wa kufumba mafumbo ya Kiswahili.
Kiu cha kuonyeshana ubingwa wa lugha, ufundi wa kutunga na uketo wa busara ulizaa Taarab za mashairi ya mitifuano. Mashairi haya yalikolea visale vya misemo, maneno na mabonge ya vito vya busara vyote kwa lugha ya Kiswahili.
Mashairi haya ndiyo yanayoitwa mipasho, viduku au rusha roho kwenye Taarab ya kileo. Miongoni mwa nguli wa kileo wa ‘mipasho’ ni Khadija Kopa almaarufu ‘Malkia wa mipash’o, Isha Ramadhani almaarufu ‘Mama Mashauzi’ Leila Rashid, Jokha Kassim, Mwanahawa Ally na Sabaha Salum.
Pia washairi walitunga tungo za Taarab za majigambo zilizosukwa kwa ufundi wa hali ya juu na kwa kutumia lugha ya Kiswahili yenye mvuto wa sumaku. Tungo aina hizi zinapendwa na zilipendwa sana na hadhira.
WENZO Ingawa Taarab imebadilika kifani na kimaudhui, ingali nyenzo muhumi ya kukuza Kiswahili.
Mwanzoni Taarab ilikuwa mashairi ya arudhi na ilibeba athari za muziki wa Mashariki ya Kati, India na Kaswida za Kiislamu. Lakini sasa imechukua sura na umbo la mashairi huru na kukumbatia mtindo wa Sebene ya Kikongo.
Jambo hili ni kero kwa wapenzi wa Taarab asilia. Hata hivyo, mchango wa ‘Mipasho’ na Taarab asilia katika kukuza Kiswahili ungali mkubwa na wa kupigiwa mfano.


