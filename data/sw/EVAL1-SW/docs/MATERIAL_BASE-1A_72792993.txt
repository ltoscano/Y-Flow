
Wakulima wa viazi kunufaika na sheria
Na MAGDALENE WANJA
WAKULIMA wa viazi watauza mazao yao kwa magunia ya kilo hamsini chini ya sheria mpya inayonuia kuwafanya wakulima kupata faida kutokana na ukulima wa viazi.
Waziri wa Kilimo wa Jimbo la Nakuru Dkt Stanley Chepkwony alisema kuwa sheria hiyo mpya itawawezesha wakulima kupata faida kubwa zaidi kushinda hapo awali.
"Sheria za hapo awali ziliwataka wakulima kuuza zao hilo kwa magunia ya kilo 110, jambo lililbabisha kunyanyaswa kwa wakulima na maajenti," Dkt Chepkwony akasema Maneno yake yaliungwa mkono na gavana wa jimbo la Nakuru Bw Kinuthia Mbugua aliyetajaumuhimu wa serikali kuu kushirikiana na ile ya jimbo katika kutekeleza mradi huo. "Jimbo la Nakuru ni mojawapo ya maeneo yanayochangia katika uchumi wa taifa kwa ukuzaji wa chakula na kwa hivyo ni muhimu kwa serikali ya jimbo kushirikiana na serikali kuu," Bw Mbugua alisema.


