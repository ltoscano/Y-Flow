
MASHIRIKA PSG, Man City kula faini ya Sh14 bilioni
NYON, Uswisi
SHIRIKISHO la Soka la Ulaya, Uefa limetoza Manchester City na Paris Saint-Germain faini ya Sh7 bilioni kila moja na kuzipa vikwazo kwenye ligi ya bara kwa kosa la kuvunja sheria ya matumizi ya fedha.
Klabu hizi zimepokea kichapo kwa kuvunja sheria za matumizi ya fedha maarufu kama Uefa Fair Play Rules na kupewa wiki kukubali adhabu.
Iwapo hawatawasilisha barua ya kukubali adhabu, kesi itasukumwa kwa jopo la shirikisho ambalo litakuwa na uhuru wa kuzitimua klabu hizo kutoka mashindano ya Ulaya.
City na PSG pia zitapata adhabu zaidi kwani zitakubaliwa tu kutaja vikosi vya wanasoka 21 kwa Ligi ya Mabingwa Ulaya, Uefa kutoka kwa 25 inayokubalika kwa kila timu.
Timu hizi pia zitahitajika kupunguza idadi ya wanasoka wa kigeni kutoka 17 hadi 13.
Hatua hiyo inatarajiwa kukanyagia breki mipango ya kocha Manuel Pellegrini kuwasajili wanasoka zaidi katika dirisha lijalo la uhamisho.
Wasajili wote watano walioingia Man City msimu uliopita walitoka nchi za nje.
Wanasoka wanaowindwa na mkufunzi huyo kwa usajili wa mwezi ujao ni wa nchi za nje na atakuwa katika njia panda kufuatia mipango yake kuwaachilia Waingereza Joleon Lescott na Gareth Barry.
Raia wengine wa Uingereza ni Micah Richards, Jack Rodwell, Scott Sinclair, Richard Wright, Dedryck Boyata na John Gui


