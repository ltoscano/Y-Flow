
Huduma ya bure kupima saratani kutolewa MCAs wakosoa gavana kuhusu majukumu ya naibu wake
Na FAROUK MWABEGE
WAKAZI wa Nakuru wamehimizwa kujitokeza kwa wingi ili kunufaika na huduma ya bure ya kuchunguzwa kuwepo kwa ugonjwa wa saratani.
Akiongea katika hospitali ya Nyayo mjini Elburgon katibu wa wizara ya afya Bwana Samuel Mwaura, aliwahimiza wanawake kwa wanaume wachukue nafasi hii ya kipekee, kuhakikisha kuwa wamepata huduma hiyo nadra ili wajue hali yao kuhusu ugonjwa wa saratani ambao umekuwa tishio hata kuliko gonjwa la Ukimwi.
Aliongeza kuwa, ni faida kubwa kwa kila mkazi wa kaunti ya Nakuru kupata kujua kiwango chake cha ugonjwa wa saratani mapema ili atibiwe badala ya kungoja usambae hadi kiwango kisichoweza kutibiwa ambacho hupelekea mmoja kufariki.
Kwa muda wa mwezi mmoja, huduma hiyo inalenga wanawake elfu sita kati ya miaka 15-49 na wanaume 3,300. Zaidi ya watu laki nne wanalengwa kwa mwaka mmoja.
Afisa mwengine wa afya anayesimamia wa wilaya ya Molo Bii Magdalene Itumbi aliwahimiza wanaume hususan wenye zaidi ya miaka 40 wajitokeze kwa huduma hiyo na kuungwa mkono na mwenzake daktari Simon Wangia aliyesema kuwa huu nu wakati wa watu wasiokuwa na uwezo wa kulipia huduma hiyo hospitalini kupata hduma hiyo. 
Na KIPKORIR RONO WAJUMBE wa bunge la kaunti ya Kwale wamemkosoa gavana wa kaunti hiyo Salim Mvurya kwa kumlimbikizia naibu wake mamlaka zaidi ya kikazi.
Haya ni baada ya naibu huyo Fatuma Achani, kupatiwa jukumu la kusimamia maswala ya wafanyikazi wote wa kaunti hiyo katika mabadiliko yaliyofanyika katika baraza la mawaziri.
Akiongea na Taifa Leo nje ya bunge hilo, mwakilishi wa wadi ya Tiwi Omar Mwakuambirizwa alisema kuwa, hatua hiyo ni sawa na gavana huyo kujimaliza kisiasa.
Aidha alidokeza kuwa, jukumu hilo linapaswa kuwa la katibu wa kaunti hiyo Martin Mwaro wala sio naibu wa gavana.
“Ni makosa makubwa kwa gavana kumpatia naibu wake jukumu hili haswa ikizingatiwa kwamba, kuna mtu aliyechaguliwa kikatiba ili kufanikisha jukumu hilo,” akasema Bw Mwakuambirizwa.


