
Wakulima wa pareto wataka utoaji wa leseni uharakishwe
Na FRANCIS MUREITHI
MUUNGANO wa Pareto (PGA) jana ulitoa wito kwa serikali kuharakisha utoaji wa leseni za kilimo hicho kwa wakulima wa kibinafsi na kusema kuwa hatua hiyo itaimarisha sekta hiyo.
Kulingana na muungano huo wakulima watano wa kibinafsi tayari wametuma maombi ya kupewa leseni hizo lakini imechukua muda mrefu kutolewa.
Mwenyekiti wa PGA, Justus Monda alisema kutolewa kwa leseni hizo kutaleta ushindani wa kilimo hicho na kuimarisha zao hilo.
"Tunajua kuwa Waziri wa Kilimo Felix Koskei ameonyesha juhudi za kufufua sekta hii lakini kwa sababu hatuna udhibiti wa misimu ya mvua tungemuomba apunguze muda wa kutolewa leseni," alisema Monda. 


