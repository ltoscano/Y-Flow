
Kocha afikishwa mahakamani
Na BENSON MATHEKA
KOCHA wa klabu cha soka cha wavulana kutoka mtaa wa mabanda wa Kinyago, Eastleigh jijini Nairobi, alishtakiwa jana kwa makosa ya kuwadhulumu kimapenzi wavulana watano.
Antony Maina Ombona alikabiliwa na kosa la kuwatisha wavulana hao ili wasiripoti vitendo vyake vya unyama vya ulawiti kwa polisi.
Mahakama iliambiwa kuwa Maina, aliye kocha wa klabu cha Kinyago United, alikuwa akiwarai wavulana hao nyumbani na kuwalewesha kabla ya kuwalawiti.
Mahakama iliambiwa kuwa mnamo Desemba 22 mwaka huu, katika mtaa wa Biafra eneo la Eastleigh, Nairobi alimtisha mmoja wa wavulana hao ili asiandikishe taarifa kwa polisi kwamba alimlawiti. 
Mahakama iliambiwa kuwa siku hiyo alitisha kumdhuru mvulana huyo wa miaka 14.
Kulingana na ripoti ya polisi, Maina amekuwa akiwalawiti wavulana hao wa umri wa kati ya umri wa miaka 14 na 17 tangu 2005.
Juhudi za wavulana hao kutafuta haki ziligonga mwamba baada ya wazazi wao kukataa kufuatilia licha ya kupiga ripoti kwa polisi.
“Licha ya mama ya mvulana huyo kupinga ripoti katika kituo cha polisi cha Shauri Moyo ‘Coaches’ hakuchukuliwa hatua. Kwa sababu ambazo muathiriwa hakuweza kufahamu, mama yake hakufuatilia kesi,” inasema ripoti ya polisi.
Wavulana ambao baadhi wako shule za upili na amba walidhulumiwa wakiwa shu za msingi walipinga ripoti katika kituo cha St John ambapo waliomba usaidizi.
Polisi walieleza mshukiwa amekuwa akitumia nambari tofauti za simu kuwatumia wavulana hao vitisho.
Aidha, ripoti hiyo inasema kwamba Maina amekuwa akiwatumia watu kuwatisha vijana hao ili wasiripoti viten vyake kwa polisi.


