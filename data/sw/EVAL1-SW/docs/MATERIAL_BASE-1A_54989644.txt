Kriketi yajinoa kuelekea Malaysia

August 24, 2014

TIMU ya Taifa ya mchezo wa kriketi ipo kambini kwa ajili ya kujiandaa na mashindano ya mchezo huo yanayotarajiwa kufanyika Malaysia. Timu hiyo imeweka kambi Chuo Kikuu cha Dar es Salaam ambapo Februari 27, mwaka huu inatarajiwa kukwea pipa kuelekea Malaysia kwenye michuano hiyo mikubwa . Akizungumza Dar es Salaam jana, Kocha mchezaji wa timu hiyo Benson Mwita alisema wachezaji wanaendelea kujiandaa kwa ajili ya michuano hiyo wakiwa kambini Chuo Kikuu. “Timu ipo kambini tayari kwa ajili ya kujiandaa na michuano hiyo, hivyo tuna imani tutarudi na ushindi mzuri ambapo pia tutakuwa tumeipeperusha vyema bendera ya Tanzania,” alisema Mwita. Alisema katika michuano hiyo nchi mbalimbali zinatarajiwa kushiriki na kwa upande wao wanaendelea kujifua ili waweze kurudi na ushindi na wachezaji wapo katika ari kubwa. Twita alisema mchezo wa kriketi ni mchezo ambao umeanza kukubalika kwa wadau, hivyo wakifanya vizuri mchezo huo utazidi kupendwa zaidi.


