
Majasusi wahusishwa na uchunguzi
WASHINGTON MAMIA ya wafanyakazi wa Federal Bureau of Investigation (FBI) Amerika wenye uhusiano wa kigeni wamehusishwa kwa mpango wa kuchunguza historia yao ili kuzuia ujasusi, gazeti la The New York Times limeripoti.
Wafanyakazi wa FBI wenye habari muhimu wanachunguzwa, lakini maafisa wa FBI wanaohusika na masuala ya lugha, maajenti na wafanyakazi wengine wenye ujuzi na ushirikiano wa kigeni watafanyiwa mahojiano zaidi ya kiusalama na pia mawasiliano yao kuangaliwa upya, taarifa hiyo ilisema.
Hata hivyo, FBI haikujibu mara moja ilipoulizwa kuhusu masuala hayo.
Shirika hilo lilianzisha mpango huo wa kuangalia jinsi ya kudhibiti hatari baada ya mashambulizi ya Septemba 11, 2001 ili kupunguza hatari ya kushawishiwa nje.
Tangu wakati huo, mpango huo umeongezeka kwa ukubwa, na kuathiri wafanyakazi karibu 1,000 wa FBI wenye habari muhimu, gazeti hilo lilisema likiwa linazungumzia jinsi wafanyakazi walivyokasirishwa na hilo.
Wafanyakazi wa FBI ni karibu 36,000 na maelfu ya wengine waliopo kwa kandarasi.
Miongoni mwa wafanyakazi hao ni Waislamu na wa kutoka Asia walioajiriwa kusaidia ujasusi na kuhusika na harakati za kukabiliana na ugaidi.


