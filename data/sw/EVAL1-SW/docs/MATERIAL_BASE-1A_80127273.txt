
‘Katiba Mpya ndio kizingiti cha usalama’
JOPOKAZI la kitaifa kuhusu usalama kwa jamii na wanajamii, limesema mabadiliko kwenye Katiba Mpya huenda ndicho chanzo cha ukosefu wa usalama nchini.
Hii ni kwa sababu imekuwa changamoto kubwa kutekeleza baadhi ya mambo yaliyopendekezwa na Katiba Mpya wakati wa kutekeleza ugatuzi.
Kulingana na kamati hiyo, kumekuweko ukosefu wa mshikamano miongoni mwa washikadau tofauti wa usalama katika viwango vya kaunti na umechangia katika visa vya ukosefu wa usalama nchini.
Dkt Salim Ndemo, ambaye ni mwanachama wa jopo hilo alieleza kuwa, hali ya usimamizi wa usalama ilikuwa dhabiti wakati wa utawala wa kimikoa kwa sababu wasimamizi wa mikoa (PC) , usimamizi wa usalama katika mikoa (PPO) walikuwa wakiwasimamia maafisa wengine chini yao waliohakikisha hali ya usalama ilidumishwa. 
Na BERNARDINE MUTANU


