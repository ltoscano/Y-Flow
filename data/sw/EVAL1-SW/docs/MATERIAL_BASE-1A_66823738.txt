
Hospitali yapata kifaa kipya
NA LAWRENCE ONGARO
HOSPITALI kuu ya Kiambu imepata mtambo wa kisasa wa kufanyia upasuaji uliogharimu takribani Sh50 milioni.
Mtambo huo aina ya (NueroSurgery Unit), umefadhiliwa na hospitali ya NueroSurgery Educational Foundation ya uhispania, kwa ushirikiano na kaunti ya Kiambu. Akizungumza katika uzinduzi wa mtambo huo mjini Kiambu, naibu wa gavana wa eneo hilo Bw Gerald Githinji alisema, mtambo huo ni wa kipekee ambapo utahudumia wagonjwa kutoka kote nchini, huku ikilinganishwa na iliyoko katika hospitali kuu ya kitaifa ya Kenyatta jijini Nairobi.
“Tuna wagonjwa ambao wamengoja kufanyiwa upasuaji wa kichwa kwa zaidi ya miaka minane, lakini ukosefu wa mtambo huo uliponza juhudi zao”, alisema Bw Githinji.
Alisema wagonjwa wengi watapata afueni baada ya kupata matibabu kwa haraka huku akiongeza ya kwamba msongamano uliyoko katika hospitali ya Kenyatta utapungua kwa vile wengi wa wagonjwa wataletwa katika hospitali hiyo ya Kiambu.
Kitengo cha wadi iliyowekwa mtambo huo kina vitanda 20 katika chumba cha upasuaji, sehemu nne za kufanyia upasuaji , na vitanda 16 kwa wagonjwa walio katika hali mahututi. Bw Githinji alisema ni mojawapo ya maendeleo yanayoshuhudiwa katika serikali ya kaunti


