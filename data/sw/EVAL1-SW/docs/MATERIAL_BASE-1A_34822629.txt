
Obama: Mtu mashuhuri kwa mwaka 2008
May 29, 2012

Jarida la TIME la Marekani limemtangaza Rais mteule wa Marekani, Barack Obama kuwa ndiye mtu wake maarufu kwa mwaka 2008. Desemba 5, jarida hilo lilifanya naye mahojiano maalumu katika ofisi yake ya muda iliyopo Chicago, pamoja na mambo mengine, kuhusu mipango yake ya miezi inayokuja, ushindi wake na jinsi anavyojiandaa kupambana na dunia ya kweli akiwa ndani ya jumba lake la Kirais. Sehemu ya mahojiano hayo yalikuwa kama ifuatavyo:
TIME: Ni aina gani ya nguvu uliyonayo?
OBAMA: Nadhani tumeshinda kwa ushindi wa wazi. Asilimia 47 ya watu wa Marekani bado walimpigia kura John McCain. Na sidhani kwamba Wamarekani wanataka majigambo ya Rais wao ajaye.
Nadhani tulipata mamlaka yenye nguvu kwa ajili ya mabadiliko. Ina maana Serikali ambayo haiendeshwi kiitikadi. Ina maana Serikali ambayo ina uwezo. Ina maana Serikali ambayo imeweka mbele mambo muhimu ya kila siku yanayopiganiwa na watu wa kawaida, matumaini yao na ndoto zao.
Na nadhani kuna mamlaka makubwa kwa Washington kwa ujumla kuwajibika kwa Wamarekani wa kawaida kwa namna ambayo haikuwa hivyo katika kipindi cha nyuma kidogo.
TIME: Wakati wapiga kura wanaangalia utawala wako miaka miwili kuanzia sasa, katika mwaka ambao hautakuwa na uchaguzi, wataelewa vipi kama unafanikiwa?
OBAMA: Nadhani kuna vigezo kadhaa tulivyojiwekea wenyewe wakati tukifanya kampeni yetu. Kwa sera yetu ya ndani tutajiuliza kama tumesaidia kufufua uchumi tokea uchumi wa dunia uanguke? Je, tulijipanga sawasawa na kufuata misingi ya sheria kuhusu matumizi ya pesa ili kuhakikisha kwamba uchumi wetu hautetereki tena?
Tumetengeneza nafasi za kazi zinazolipa vizuri na kuruhusu familia zijitegemee? Tumepiga hatua nzuri inayoonekana ya kupunguza gharama za afya? Je, tumeanza kile ambacho bila shaka utakuwa mradi wa miaka 10 wa kuifanya Marekani igeuke kuwa na uchumi wa nishati.
Tumeanza mradi ambao unaweza kuwa wa muda mrefu zaidi wa kugeuza mfumo wa shule zetu ili tushindane katika karne ya 21? Hivyo ndivyo vipaumbele vya mambo yetu ya ndani ya nchi.
Kuhusu Sera ya nchi za Nje, tutajiuliza tumefunga kambi ya Guantanamo katika njia tunayoonyesha tunajali? Tumesitisha kwa uwazi kabisa mateso na kuweka uwiano kati ya matakwa ya usalama wetu na wa katiba yetu? Tumetengeneza ushirikiano duniani kote ambao unafanya kazi?
Nimetoa majeshi ya Marekani Irak na tumejiimarisha zaidi Afghanistan siyo tu kijeshi bali kidiplomasia na tutajiuliza kama tumefanikiwa kuhamasisha mashirika ya kimataifa kupambana na matishio ya kimataifa kama mabadiliko ya hali ya hewa ambayo hatuwezi kuyatatua peke yetu?
Na miaka miwili kuanzia sasa nataka Wamarekani waseme “Serikali haiko sawa, kuna mambo ambayo Obama anafanya yanayoniacha hoi. Unajua nini? Napata hisia kwamba Serikali inanishughulikia, naiona inawajibika, naiona ina uwazi.
“Najisikia kwamba nafahamishwa vyema kuhusu ni hatua gani zinazochukuliwa na Serikali. Naona kwamba huyu ni Rais na utawala ambao unakiri unapofanya makosa na kujisahihisha kwa kufanya maamuzi ambayo yanatokana na ukweli wa mambo na kisayansi na si kufanya kwa lengo maalum la kisiasa.”
TIME: Unapoangalia masuala ya kiuchumi ambayo ulikumbana nayo katika kampeni, je habari mbaya za kiuchumi unazoendelea kuzisikia zitabadilisha mtazamo wako kuhusu mambo ya kuyashughulikia kwa haraka kwanza? Kwa mfano, kati ya kutengeneza nafasi za kazi na suala la nishati?
OBAMA: Kwa bahati nzuri mapendekezo yetu mengi hayahusu tu mipango yetu ya muda mrefu ya kuendeleza uchumi, lakini yanahusu pia nini cha kufanya katika mpango wa muda mfupi kufanya uchumi urudi ulipokuwa.
Nilizungumza wakati wa kampeni kuhusu haja ya kujenga upya miundo mbinu na hiyo bila shaka itatupatia uwezo wa kuongeza nafasi za ajira katika wakati muafaka ambao uchumi utahitaji nguvu kazi.
Nimezungumzia kuhusu kukatwa kodi kwa asilimia 95 za familia zinazofanya kazi na tutazipata fedha hizo haraka sana. Nimezungumzia umuhimu wetu wa kudhibiti gharama za afya na inaonyesha kuwa kuna gharama ambazo zitatumika kwenye tekolojia ya mawasiliano.
Hivyo hakuna shaka yoyote kwamba vipaumble vyangu vingi nilivyokuwanavyo ndivyo ambavyo vitafanya kazi kwa mpango wa muda mfupi wa kufukua uchumi pamoja na mpango wa muda mrefu wa kufufua uchumi. Kuanguka kwa bei ya mafuta, nadhani kunafanya mazungumzo kuhusu nishati kuwa magumu na muhimu.
TIME: Ulifanya uteuzi wa kijasiri katika kumpata Waziri wa Mambo ya Nchi za Nje (Hillary Clinton). Kama leo yeye angekuwa hapa na wewe, na ukataka kumwambia atekeleze majukumu matatu ya kuanzia, ni yapo hayo ambayo angeanza nayo?
OBAMA: Kwa vile kwa sasa tuko katika mazungumzo hayo, nadhani baada ya siku moja au mbili tutakutana naye, si vyema ayasome majukumu hayo kwanza kwenye jarida lenu.
Lakini nilikwisha kuzungumza juu ya majukumu yetu ya kipaumbele. Hakuna shaka kwamba kuiwezesha serikali ya mpito ya Irak iendelee kufanya kazi ni kipaumbele chetu cha kwanza. Kutambua kwamba si tu Afghanistan ni tatizo, lakini kwamba ni tatizo la Afghanistan-Pakistan-India-Kashmir- Iran nacho kitakuwa kipaumbele.
Hivyo hivyo na Russia linapokuja suala la Georgia na pia kwamba walau tunafanya maendeleo kidogo Mashariki ya Kati ambako uhasama wa Israel na Palestina utakuwa ni kipaumele. Nayataja haya lakini tukikumubuka kwamba kuna mambo ya kipaumbele ya muda mrefu yaliyomo katika maelezo yetu wakati wa kampeni yanabaki kuwa na umuhimu mkubwa pia.
Nimekwisha kutaja suala la nyuklia na la mabadiliko ya hali ya hewa duniani. Nadhani suala la maendeleo na umasikini duniani litabaki kuwa sehemu muhimu katika sera yetu ya nje. Ni muhimu kwa usalama wetu


