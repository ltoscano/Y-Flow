
Kalameni mdaku atimuliwa kanisani
ULITOKEA kizaazaa katika kanisa moja eneo hili waumini wa l ipomf u ru s h a mmoja wao wakidai alikuwa akimsengsira walisema kwamba jamaa huyo alikuwa akimchafulia jina mtu wa Mungu kwa kudai alikuwa na madeni mengi.
Kulingana na mdokezi, polo alikuwa na mazoea ya kueneza udaku kuhusu pasta wao sokoni, jambo lililowaghadhabisha waumini na wakaamua kumfundisha adabu.
"Polo alikuwa na mazoea ya kueneza siri za kanisa mtaani.
Hata muumini akianguka chini akiombewa, alikuwa akitangaza habari hizo kila mahali jambo ambalo liliwakasirisha waumini'' asema mdokezi.
Inasemekana kwamba hasira za waumini hao zilifikia kilele hivi majuzi, pasta alipomkopa jamaa KAUTI, MACHAKOS pesa na kuahidi kumrejeshea baadaye.
Hata hivyo, jamaa alianza kupiga domo mitaani akisema mtu wa Mungu alikuwa ombaomba na habari hizo zilipofikia wazee wa kanisa na waumini kadha, waliamua kumkomesha.
Siku ya kisanga, waumini walifika kanisani kwa ibada kama ilivyokuwa kanuni. Baada ya maombi na kumsifu Mungu kwa pambio kadha, mzee wa kanisa alinyanyuka na kwa hasira akaanza kumzomea polo huyo kwa kuwa domo kaya. Inasemekana kwamba licha ya kutulizwa na pasta hakusikia la mwadhini wala la mteka maji msikitini na akazidi kumshambula polo huyo kwa maneno makali.
"Umezoea kueneza porojo mitaani kumhusu pasta wetu na vile tunavyoendeleza ibada zetu.
Umetutia aibu sana sokoni hapa na hauna budi kuondoka hapa ikiwa unajali usalama wa maisha yako'' mzee wa kanisa alilipuka kwa hasira.
Kufumba na kufumbua, waumini waliungana na mzee wa kanisa kumshambulia kalameni kwa meneno makali. Kwa dakika kumi na tano, waligeuza kanisa kuwa jukwaa la makabiliano. Hata hivyo, jamaa alipoona kwamba alikuwa hatarini, aliamua kutoroka na akaapa kutorudi katika kanisani hilo.
Na CORNELIUS MUTISYA KIPUSA 


