
Msanii wa injili adondosha fegi
- CORNELIUS MUTISYA
Penyenye zinasema jamaa alikuwa jukwaaani akidhihirisha ubabe wake wa kughani nyimbo kwa mahanjam na miondoko huku mashabiki wakifurahia vibao vyake vinavyopendwa mno.
Kulingana na mdokezi, msanii alikuwa ameandaa hafla ya uzinduzi wa albamu yake mpya katika ukumbi wa kanisa moja mjini hapa. 
Alialika wanamuziki kadha wasifika kutoka maeneo mbalimbali ili kunogesha dhifa hiyo.
“Wasanii mbalimbali walijitosa jukwaani kughani vibao vyao motomoto huku wakishangiliwa na mashabiki. Ilipotimu saa nane alasiri, msanii wetu alijibwaga ulinadondosha ULITOKEA kioja mjini hapa msanii maarufu wa nyimbo za injili alipoangusha paketi ya sigara akiwa jukwaani kugoni kuzindua rasmi albamu yake mpya iliyosheheni vibao vyenye upako wa kiroho,’’ alisema mdokezi. Inadokezwa kwamba ni wakati alipokuwa akikatika barabara kudhihirisha usogora wake ambapo paketi ya fegi ilichomoka kutoka mfukoni na misokoto ya sigara ikatapakaa jukwaani. Mashabiki waliokuwa wamefurika furifuri walipigwa na butwaa wasiamini macho yao asilani. “Msanii alijitia hamnazo. Akajifanya hakuona aibu hiyo na akazidi kuburudisha hadhira. Hata hivyo, umati ulianza kumzomea na kumtupia cheche za matusi na ikambidi akatize hafla mara moja bila arifa,’’ asema mdokezi. Baadhi ya mashabiki walisikika wakimlaumu msanii huyo kwa kujifanya ameokoka ilhali alikuwa akimtumikia shetani.
“Hakika sio wote wamwitao Bwana watauona ufalme wa mbinguni.
Huyu jamaa alikuwa akiheshimika kumbe alikuwa akifanya mambo ya giza akijificha,” akasema mama mmoja aliyekuwa shabiki wa nyimbo za msanii huyo.
Kulingana na mdokezi, ilibidi wasanii walioalikwa wafunganye virago vyao na kuondoka haraka huku wakizomewa na hadhira kwa kuhubiri ‘maji’ ilhali walikuwa wanabugia ‘mvinyo’. Kwa sasa, msanii huyo amehama kabisa eneo hili kuepuka aibu.


