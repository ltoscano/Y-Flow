
Jela maisha kwa shtaka la mauaji
Na AFP
MISSOULA, Amerika MWANAMUME Mwamerika aliyemuua mwanafunzi Mjerumani kwa kumpiga risasi katika gereji yake, huenda akakaa jela maisha baada ya kuhukumiwa kwa mauaji hayo. 
Markus Kaarma, 30, alimuua Diren Dede, 17 mnamo Aprili baada tineja huyo kuingia kwa gereji hiyo usiku akitafuta pombe.
Waliokuwa wakifuatilia mahakamani walishangilia wakati baraza la mahakama la wanawake wanane, na wanaume wanne lilipotoa uamuzi wa pamoja wa “mauaji ya kukusudia” baada ya kujadiliana kwa saa 12.
Mamake mwathiriwa, Gulcin Dede, hakuweza kuzuia machozi yake.
Jaji Ed McLean ralimzuilia Kaarma na kutenga Februari 4 kusikiza hukumu na uamuzi kufanyika juma moja baadaye.
Jaji McLean alikubali kusikiza ushahidi kutoka kwa wazazi wa mwathiriwa ili kuondolewa gharama ya kusafiri tena Missoula kutoka Ujerumani.
Wasimamizi wa mashtaka walisema kuwa Kaarma na mpenzi wake waliwacha gereji yao wazi kwa lengo la kumnasa mtu atakayeingia kwa sababu wamewahi kuibiwa yena.
“Hakukuwa na lingine kwenye akili yake, alikuwa akilenga tu kulipiza kisasi,” alisema naibu mkuu wa sheria katika eneo hilo Karla Painter.
Wakazi wa eneo hilo walionyesha kuridhika kwao kufuatia uamuzi wa mahakama hiyo dhidi ya mshukiwa.
“Hatakuwa mtaani tena,” alisema Jay Bostrom, ambaye ni kocha wa zamani wa soka aliyemnoa Diren Dede.
AFP


