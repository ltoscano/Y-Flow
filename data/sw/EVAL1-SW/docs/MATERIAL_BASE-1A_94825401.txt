
Serikali yapongezwa juu ya sheria ya uwindaji
LAIKIPIA HIFADHI moja ya Wanyama Pori huko Laikipia, jana ilipongeza serikali kwa kuweka sheria kali kuhusu uwindaji haramu ikisema hii itachangia pakubwa katika kukuza idadi ya ndovu na vifaru.
Kinara wa Hifadhi ya Kibinafsi ya Lewa Bw Mike Watson, alisema kuwa sharia hizo mpya ambazo zimeanza kutumika zimechangia pakubwa katika kuleta msisimko mkubwa kwa wahifadhi wanayama pori kwani sasa maharaNa JAMES KARIUKI mia wote watapa kufungwa jela milele au kulipa faini ya milioni ishirini kwa kuua ndovu au vifaru.
Katika taarifa yake, Bw Watson alisema kuwa kuwa yeyote atakayeshiriki biashara ya uwindaji haramu lazima asakwe na kufikishwa mahakamani ili awe funzo kwa wengine huku akiomba mahakama ziharakishe na kutoa hukumu mwafaka kwa kesi hiyo.
Akiongea na Taifa Leo, Bw Watson alisema sharia hiyo imewapa motisha sana wahifadhi wa kibinafsi kwani sasa watapata fursa ya kuchangia katika shughuli za kulinda wanyama pori na pia kupata ufadhili utoka serikali kuu ili kulinda wanyama pori.
Duniani kote, Kinara huyo akasema, Kenya sasa inajivunia kuwa na sheria kali mno kwa yeyote anayepatikana na ngozi, pembe, meno au vichwa vya wanyama pori, akisema hii ni furaha kwa wote wanaojali wanyama pori na utalii hapa nchini.
Mwaka jana, vifaru 291 ziliuawa na Ndovu zaidi ya mia tatu kuuawa hii ikiwa ni ishara tosha kuwa wawindaji haramu wanapata soko kubwa.
Bw Watson, aliomba serikali kukaza na kutafuta mbinu za kisasa kupekua mizigo yote katika viwanja vya kimataifa vya ndege na katika bandari ya Mombasa.
Sheria ya Wanyama pori pia imepata kuungwa mkono na wengi kwani inajumuisha sauti ya wahifadhi wa wanyama pori wa kibinafsi katika bodi ya Huduma kwa Wanyama Pori(KWS), na hivyo kuwapa nafasi ya kuchangia katika kuimarisha uhifadhi wa wanyama pori.
Sheria hiyo pia inawapa wahifadhi wa kibinafsi nafasi ya kupokea hela kutoka kwa serikali kuu ili waimarishe shughuli za kuhifadhi wanyama pori kwa manufaa ya vizazi vijavyo. 


