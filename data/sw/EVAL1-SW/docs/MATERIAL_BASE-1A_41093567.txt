
Baada ya kuteleza Kombe la Dunia, Afcon tumaini la pekee
Kichapo cha 2-0 kutoka kwa Cape M Verde katika mechi ya mkondo wa pili iliwapelekea kutolewa kwenye mbio za kutafuta tiketi ya Kombe la Dunia la 2018.
Baadaye matumaini ya Wakenya kupiga hatua katika mashindano ya kimataifa yaliyeyuka walipobanduliwa nje ya michuano ya CECAFA Senior Challenge, hatua ya robo-fainali.
Wameingia mwaka mpya wa 2016 tukiwa na kazi ngumu kuhakikisha tuna fuzu kwa fainali za Kombe la Mataifa ya Afrika (AFCON) mwaka ujao wa 2017.
Katika mechi za Kundi la Harambee Stars imecheza hadi sasa, imeshindwa moja dhidi ya Zambia na kutoka sare na 1-1 na Jamhuri ya Congo.
Ili tuwe na nafasi ya kufuzu kwa fainali hizo za AFCON, lazima tushinde Congo katika mechi ya marudiano, tushinde Zambia kwao na pia tuandikishe matokeo mazuri dhidi ya Guinea kwao na hapa nyumbani.
Hatimaye droo ya mechi za kufuzu kwa Kombe la Dunia la 2018 kwa mataifa ya Afrika itafanyika Juni 24 mwaka ujao katika makao makuu ya CAF, jijini Cairo, Misri.
Ratiba hiyo itashirikisha timu 20 ambazo zitapangwa katika makundi matano ambayo kila moja litatoa timu moja ambayo itafuzu kwa fainali hizo zitakazofanyika nchini Russia- Afrika ikiwakilishwa na timu tano pekee.
Timu hizo ni pamoja na Uganda ambayo ndio nchi pekee kutoka eneo la Afrika Mashariki na Kati (CECAFA).
Zilizofuzu kutoka kwa mchujo wa timu 54 ni Senegal, Cape Verde, Mali, Gabon, Uganda na Congo.
NCHI ZINGINE Zingine ni DR Congo, Misri, Algeria, Burkina Faso, Zambia, Morocco na Nigeria.
Vile vile kuna Afrika Kusini, Cameroon, Ghana, Tunisia, Ivory Coast, Guinea na Libya.
Uganda ndio tegemeo la pekee nchi za Afrika Mashariki na Kati baada ya Kenya, Rwanda, Burundi na Ethiopia kushindwa kufuzu.
Mashabiki wengi kutoka mataifa haya ya eneo la CECAFA hadi sasa wanazidi kujiuliza kuhusu matokeo haya mabaya yaliyotokea siku chache zilizopita.
Harambee Stars ilibanduliwa nje na Cape Verde kwa jumla ya mabao 2-1.
Vijana hao wa kocha Bobby Williamson walitia dosari safari yao ya kuendelea mbele baada ya ushindi finyu wa 1-0 katika mkondo wa kwanza, kabla ya kuchapwa 2-0 ugenini katika mechi ya marudiano.
Tanzania baada ya kutoka sare 2-2 na Algeria nyumbani katika mkondo wa kwanza, hatimaye walicharazwa 7-0 katika mkondo wa pili jijini Blida.
Harambee Stars itajutia nafasi za waka wa 2015 ulikuwa mgumu kwa timu ya taifa, Harambee Stars katika mashindano ya wazi za kufunga mabao ambazo walizipata katika mkondo wa kwanza.
Katika mechi ya marudiano, vijana hao walianza kuonyesha makali yao katika kipindi cha pili.
Jijini Kigali, wenyeji Rwanda walichapwa 3-1 na Libya ambayo imesonga mbele kwa jumla ya 4-1. Congo Brazzaville, nao waliandikisha ushindi wa 2-1 dhidi ya Ethiopia jijini Brazzaville na kufuzu kwa jumla ya mabao 6-4.
DRC Congo walijipatia ushindi dhidi ya Burundi na kusonga mbele kwa jumla ya mabao 5-4.
Timu nyingine za Afrika zilizofuzu kwa hatua ya makundi ni Cameroon dhidi ya Niger kwa jumla ya mabao 3-0, pamoja na Ghana ambao walindikisha ushindi wa 2-0 dhidi ya Comoros.
Lazima mashabiki wa timu zetu waelewe kuwa kuna mambo mengi ya kujifunza na tujipange mapema kwa siku zijazo.
Ni ngumu kulaumu mtu mmoja au kundi fulani la wakati kufuatia kubanduliwa nje kwa timu zetu.
Katika soka katika mataifa hayo, hasa Kenya na Tanzania kuna matatizo makubwa kuanzia mashinani.
Tatizo letu kubwa limekuwa kimfumo ambalo kwa miaka mingi limechangia kwa sehemu kubwa hasa katika mechi za kimataifa.
Kwa miaka mingi, wananchi wa nchi hizi wamekuwa wakifumilia lakini hawaowahi kufurahia.
Viongozi wetu wa soka wameshindwa kujifunza kutoka kwa wenzao ambao tofauti kati yao na sisi ni kubwa.
Kuna mataifa ambayo yamekuwa nyuma yetu kwa zaidi ya miaka 10 lakini leo ni kati ya nchi zinazofanya vizuri katika mechi za kimataifa.
Nchi ndogo kama Comoros zimekuwa zikizua upinzani mkubwa kwa miamba wa bara kama Ghana.
Mbali na kuwa na misingi duni, nchi zetu vile vile zinadidimizwa na siasa zetu wenyewe.
Hatuna mipango murwa ya kuendeleza soka la vijana.
Katika timu zetu za taifa, kumekuwa na wachezaji ambao hata baada ya kuzidiwa kiumri, bado wanarejeshwa vikosini ilhali hawawezi kutoletea mafanikio yoyote.
Wachezaji wetu wengi hawajaadaliwa vyema kimsingi, hivyo lazima wanaoteua wachezaji wa kuchezea timu ya taifa wawe makini zaidi.
Lazima tuwe na mipango bora ya kutuondoa tulipo ili tufanikiwe.
Katika miaka ya nyuma, nchi zetu zilicheza soka ya hali ya juu na kubabaisha mataifa kama Nigeria, Ghana, Cameroon na Ivory Coast, lakinis siku hizi mambo ni kinyume kabisa.
Siku hizi, timu zetu hazipewi maandalizi mema kabla ya kukutana na wapinzani wetu ambao mara nyingi huwa wana misingi bora ya kisoka kutuliko.
Daima, wapinzani wetu huwa na wachezaji wengi wa soka ya kulipwa katika Ligi Kubwa barani Ulaya.
Nchi zetu hazina mipango ya muda kati na mrefu katika kujenga misingi imara ya siku za usoni. VIPAWA AFRIKA Nchi zetu zina vipawa vya kila aina, lakini blazima tufanye kazi ya ziada kuviibua na kuviendeleza iwapo tunataka kuwa na timu bora za kufanya vyema katika michuano ya kimataifa.
Vyama vyetu vya soka vinapaswa kuhakikisha kila klabu kubwa za ligi zina timu za vijana ili kufikia malengo yetu katika viwango vya kimataifa.
Mbali na hayo, vituo vya kunoa vipaji vilivyokuwepo miaka ya kale pamoja na mashindano ya vijana lazima vifufuliwe ili visaidia kujenga wachezaji kwa ajili ya siku za baadaye.
Nchini Kenya, wakufunzi wa Kijerumani, Eckhard Krautzun, Bernhard Zgoll na Reinhardt Fabisch watabakia katika kumbukumbu za makocha pekee ambao waliotuondoa usingizini baada ya kufanya timu zetu kuvuma mbele ya miamba barani.
Nyakati hizo Kenya ilendelea kubakia miongoni mwa timu bora barani Afrika, kiasi cha kulinganishwa na mataifa kama Mali Togo, Zaire na hata Cameroon.
Kenya iliendelea kushiriki katika mechi za kujipima nguvu dhidi ya timu kubwa na kuanza kutambuliwa ulimwenguni.
Miaka ya Fabisch, Harambee Stars ilipanda na kubakia miongozi wa bora barani Afrika kwa muda mrefu.
Ili tufaulu, lazima mipango ya soka la vijana itekelezwe ipasavyo, mbali na kuyafufua mashindano ya vijana kuanzia ngazi ya mitaani. 


