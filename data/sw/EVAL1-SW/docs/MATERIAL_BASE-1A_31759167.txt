
MBILINYI: NAKUSANYA SAINI ZA WABUNGE

May 11, 2013 2
Waziri Kivuli wa Habari, Vijana, Utamaduni na Michezo, Bw. Joseph Mbilinyi, leo anaanza kukusanya saini za wabunge ambao wataunga mkono kusudio lake la kuitaka Serikali ifanye marekebisho ya kifungu cha 25 cha Sheria ya Marekebisho ya Sheria ya Magazeti ya mwaka 1976. Bw. Mbilinyi ambaye pia ni Mbunge wa Mbeya Mjini kwa tiketi ya CHADEMA, aliyasema hayo katika taarifa yake aliyoitoa kwa vyombo vya habari jana. Alisema kusudio lake ni kuwasilisha hati ya haraka akitumia kanuni ya 81(5), ya Kanuni za Kudumu za Bunge kwani kifungu hicho kinatumiwa vibaya na Mawaziri wenye dhamana kufungia magazeti na kusitisha uchapishaji wake. “Ili kutimiza masharti ya kanuni hii, kuanzia kesho (leo), naanza kukusanya saini za wabunge ambao wataunga mkono hatua hii kwa sababu muswada kwa utaratibu wa kawaida ili kuifuta sheria nzima, utahitaji kuchapwa katika gazeti la Serikali ambayo nayo itatumia kisingizio cha kesi iliyofunguliwa na Hali Halisi Publishers (Mwanahalisi) ya mwaka 2009,” ilifafanua taarifa hiyo. Bw. Mb i l i n y i a l i s ema , ili kukwepa kikwazo hicho atawasilisha muswada wa dharura wa kufanya marekebisho (sio kufuta) ili kumwondolea Waziri mwenye dhamana mamlaka ya kufungia, kusitisha uchapishaji gazeti lolote. Alisema Serikali haitaweza kutumia kisingizio cha kesi iliyo mahakamani kufanya marekebisho ya sheria hiyo kwani pamoja na kesi hiyo kuwepo mahakamani, tayari imeshasoma bungeni kwa mara ya kwanza Muswada wa Marekebisho ya Sheria mbalimbali namba 3 wa mwaka 2013. Vifungu vya 40 na 41 katika muswada huu, unakusudia kufanyia marekebisho vifungu vya 36(1) na 37 (1) (b) kwa ajili ya kuongeza faini kwa magazeti kutoka sh. 150,000 hadi sh. 5,000,000


