Sh5 milioni zatengwa kutatua shida ya maji
SERIKALI ya Kaunti ya Nakuru imetenga Sh5 milioni ili kutatua shida ya maji katika Kaunti ndogo ya Rongai.
Mradi huo ambao unatarajiwa kukikamilika mapema mwaka ujao unalenga kufaidi wakazi zaidi ya 10,000 ambao wamekuwa wakihangaika kutokana na uuaba wa maji.
Akizungumza na Taifa Leo baada ya kukagua miradi ya maendeleo katika Wodi ya Visoi , afisa mkuu anayesimamia mazingira Bw Nelson Maara alisema mipango ya kuzindua mradi huo imekamilika.
“Hivi karibuni wakazi wa Rongai ambao wamekuwa wakiteseka kwa uhaba wa maji watapata maji safi ya kwao na mifugo wao,” akasema Bw Maara.
“Huduma za maji safi kwa wakazi wa Nakuru ni haki yao ya kikatiba na hiyo ndiyo nia ya mradi huu,” akasema.
Na FRANCIS MUREITHI


