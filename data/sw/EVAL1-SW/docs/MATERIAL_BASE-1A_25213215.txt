
Mume kamili huwajibika baada ya raha ya huba
KUJAALIWA watoto ndani ya nyumba ndicho kilele cha upendo. Hili nakuhakikishia bila pingamizi.
Asikudanganye mja kwamba upendo una raha zaidi ya kujaaliwa watoto. Hicho ni kidomodomo tu cha kukurai na kukuhadaa kwa haja za njiani.
Ukweli wa mambo ni kwamba K hata ukapewa himaya au dunia nzima badala ya mtoto, hujapewa kitu! Furaha iliyoje kwa mzazi yeyote yule kujaaliwa watoto! Jamani wanaume mmezidi sisemi kuchukiza kwa tabia zenu. Visa vya wasichana na wanawake kuavya na kutupa watoto mitaroni vinachangiwa na wanaume wa leo.
Papara na raha za kuparamia wenzenu kama farasi wa mbio bila tahadhari au kinga mwishowe humwacha mwanamke na ujauzito! Ubwete wa mume kichwa pumba ni kutojali mustakabali wa mwanamke baada ya huba! Wanaume wa leo ndio kwanza huchochea wanawake kuavya. Akiambiwa ajiweke tayari kwa malezi ya mwana aliyetunga yeye, humwoni wala kumsikia tena. Na iwapo mtakutana kwa bahati mbaya, mume hakujui! Kusema mume kukukwepa! Hata udondoke damu machoni! Wengine watakuambia peupe, PAPARA PAPARA "raha ni yangu mzigo ni wako!" Na wanawake wa karne sio wa kuambiwa hivyo! Hawaambiliki! Hawashauriki. Ukimwambia hivyo hachelei kuchomoa kijusi na kutupa mtaroni kama kwamba ametupa shashi! Vichwa vya mabanati wa leo vina kazi bora ya kubeba shungi la nywele wala sio kubeba ubongo wenye kufikiri juu ya hedhi au kujali mambo ya kushika au kutoshika mimba.
Usiwaone wenye sura za kuvutia na maungo yenye kunatisha macho.
Kwenye fuvu ni moshi tu. Hawajali na hawataki kujua. Ukimkanya ajilinde kimaisha asije shika mimba mitaani atakushuku na kukuchukia wewe mwenye kumjali na kumwazia mema. Kwao, bora maisha! Kwani hakuna vidonge vya kuavya? Isitoshe, mitaro yenye majitaka imezagaa mijini na vijijini! Si jambo gumu kwa msichana wa leo kuavya. Hawa wetu hawana hisia za kiutu! Heri kutowapa mimba.
Nanyi wanaume, mbona kuwalipia wanawake kuavya? Heri basi mamako mzazi angekwenda masalani akuteme wewe pamoja na michirizi ya mikojo! Mwanamume, mwenye utu uliyezaliwa kwa uchugu wa mzazi aliyelia chozi! Wewe wa kwanza kumshinikiza hilo gogo lako la kike liavye! Haja gani kukubali kutiwa ashiki huku wafahamu wazi kwamba kuna hatari ya kushika mimba? Mwishowe, unaavya wewe mwenyewe na kujitia lawamani. Usiku kucha hulali kwa majuto na dhambi tele ulizotenda wewe. Ewe mume wa leo, unapowashwa kuumeni ukaamua kutupa mbegu kiholela, jamani usijesahau kuukeni ni shamba lenye rutuba, haikosi kuchipuza miche.
Ni wajibu wa mwanamume kamili kuchukua hatua kusitisha tabia za uavyaji. Njia mwafaka ni kutowatunga mimba mabanati na wanawake vichwa pumba. Sura za kupendeza, mwenye maungo lakini akili moshi.
hakikishia bila pingamizi. 


