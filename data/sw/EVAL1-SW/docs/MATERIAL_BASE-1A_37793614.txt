
Nyota ashuku uwezo wa Ujerumani nchini Brazil Nyota ashuku uwezo wa Ujerumani nchini Brazil
BERLIN, UJERUMANI KIUNGO mshambuliaji anayeichezea Borussia Dortmund, Marco Reus haamini kuwa taifa lake la Ujerumani ni kati ya timu zenye uwezo wa kupigania kombe la dunia mwaka huu. 
Reus amesema kwamba hali ya anga ya Brazil hasa joto kali, litatatiza kikosi chao sana na hivyo kufanya ushindani wao kuwa wa kiwango cha chini mno kinyume na jinsi wengi wanavyotarajia kwamba Ujerumani watatamba.
Kutokana na mazingira hayo, Reus ambaye yupo kwenye kikosi cha kocha Joachim Loew hahisi ikiwa kikosi chao kitaweza kuvuma kwenye makala ya mwaka huu jinsi ambavyo wamekuwa wakifanya kwenye mashindano mengi ya awali.
Kwenye makala ya 2010 yaliyoandaliwa kwa mara ya kwanza Barani Afrika nchini Afrika Kusini, Ujerumani walifika hatua ya nusu fainali kabla ya kubandul iwa na Italia lakini mwaka huu Reus haungi mkono taifa lake kung’aa huku akiwaona waandalizi Brazil kuwa wenye uwezo wa kutwaa kombe hilo.
“Mwanzo kabisa nawatambua sana Brazil kutokana na historia yao nzuri ya kombe la dunia na pia soka wanayopiga. Kando na hilo kuna joto kali nchini humo kitu ambacho nina uhakika kitatutatiza kwa kiwango fulani. Tutajizatiti na kujiendaa vyema kadri ya uwezo wetu ila ninawapigia upatu wa Amerika Kusini hao kwani mazingira yatawafaa wao zaidi,” Reus alisema.
Kwa wakati huo, Reus amepokea kwa furaha habari njema kuwa kipa wao wa taifa nambari moja Manuel Nuer na beki wa kushoto ambaye pia ni nahodha wa Bayern Munich, Phillip Lahm wamerejea kikosini baada ya kuwa na wasiwasi kwamba hawangeweza kushiriki dimba hilo kutoka na majeraha.
Neur anayeinyakia Bayern vile vile, alikuwa na jeraha la bega huku mwenzake Lahm akitatizwa na la mguu ila sasa wamepata nafuu na kuweza kujiunga na kiksoi.


