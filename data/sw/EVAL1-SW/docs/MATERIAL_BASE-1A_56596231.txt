
Ubadhirifu wa pesa ulitatiza mashirika

UMASHIRIKA ya kiserikali yamebainika kuwa lango kuu la kuendeleza ubadhirifu wa pesa za umma na ufisadi mkubwa.
Hii ni kutokana na ripoti za kitaalamu baada ya uchunguzi kufanywa katika mashirika hayo mwaka huu.
Shirika la Kitaifa Usimamizi wa Masuala ya Kimazingira (Nema) ni moja kati ya yaliyotajwa kuhusika katika ubadhirifu wa mamilioni ya fedha. 
Imebainika kuwa wafanyakazi katika shirika hilo wamekuwa wakijilipa marupurupu yasiyo ya haki wakati ambapo serikali inasema imo njiani kupunguza gharama ya mishahara na marupurupu.
Habari hizo zilifichuka kutokana na taarifa iliyoandikiwa wafanyikazi wa shirika hilo na Mkurugenzi Mkuu Geoffrey Wahungu mwanzoni mwa mwezi huu akiwaonya kwamba angezima njia zote walizokuwa Na BERNADINE MUTANU wakipata pesa haramu.
Kati ya njia ambazo wafanyakazi hao walikuwa wakijipa fedha za bwerere ni kuandaa mikutano na kulipwa marupurupu ya chakula cha mchana hata baada ya kupewa fedha za kushiriki katika mikutano hiyo. Zaidi taarifa hiyo ilisema kwamba mikutano hiyo ilikuwa ikiandaliwa kwa wingi ili maafisa kuweza kudai marupurupu zaidi.
Pia, katika mikutano hiyo, wafanyakazi walikuwa wakienda wengi zaidi ya kiasi kinachotakiwa na kuifanya Nema kupata gharama zaidi. Idadi hiyo sasa imepunguzwa hadi kumi kwa kila mkutano.
Wengine walikuwa wakidai marupurupu ya kuwa kaimu hata kwa muda mfupi wa kushikilia wakubwa wao wakiwa mbali.
Pia wakubwa katika shirika hilo walikuwa wakiwaajiri wafanyakazi wa kulipwa kila siku bila utaratibu wowote. Katika kukabili hilo, wafanyakazi hao watakuwa wakiajiriwa na kamati ambayo itasimamiwa na naibu mkurugenzi mkuu wa masuala ya wafanyakazi.
Pia wakubwa katika shirika hilo walikuwa wakiwaajiri wafanyakazi wa kulipwa kila siku bila utaratibu wowote. Katika kukabili hilo, wafanyakazi hao watakuwa wakiajiriwa na kamati ambayo itasimamiwa na naibu mkurugenzi mkuu wa masuala ya wafanyakazi.
Baadhi yao walikuwa wakifanya kazi kwa muda mfupi kinyume na jinsi inafaa kuwa na hivyo watakuwa wakiandikisha saa ya kuingia na saa ya kutoka kazini, ripoti hiyo ilieleza.
Maafisa wa Nema pia wameshutumiwa kwa kudai rushwa ili kutoa leseni kwa operesheni za mashirika na watu binafsi katika uwekezaji unaohusisha mazingira. 
Sio Nema pekee, mtindo huu umetajwa kuwa kawaida katika mashirika mengi ya kiserikali ambayo yamekuwa yakitumia pesa vibaya. Ufisadi mwingi umeripotiwa katika mashirika haya.
Mapema mwakani mwenyekiti wa bodi ya Shirika la Kupambana na Matumizi Mabaya ya Mihadarati (Nacada), Bw John Mututho alisema kulikuwa na ubadhirifu mkubwa wa pesa katika shirika hilo.
Alisema pia wasimamizi katika shirika hilo walikuwa wakijihusisha na ufisadi. Mamilioni ya fedha yalipotea wakati wa kutoa leseni kwa wauzaji wa pombe.
Kutokana na uchunguzi uliofanywa mwaka jana, ilibainika kwamba kati ya mabaa na duka za vileo 30,000 jijini Nairobi, ni 8,000 pekee ambazo zilikuwa zimepewa leseni na shirika hilo.
Ilibainika pia shirika hilo lilipoteza Sh1.2 milioni kutokana na hati ghushi za malipo ya leseni za uuzaji wa pombe kutoka Embakasi, Nairobi.


