Majanadume yapiganishwa na kipusa baani
KIPUSA wa hapa alizua rabsha katika baa alipojaribu kumtema mchumba wake na kuanza kujivinjari na mwanamume mwingine.
Tabia yake ilifanya mapolo hao kutwangana vikali kila mmoja akidai alikuwa wake.
Inasemekana kuwa kipusa huyo aliingia kwenye baa hiyo akiandamana na jamaa ambaye ni mwanabodaboda na wakaagiza pombe. Walipokuwa wakiendelea na burudani, jamaa huyo alipata mteja aliyetaka kupelekwa nyumbani na akamwacha mwanadada akiendelea kuteremsha pombe.
Hapo ndipo polo mwingine alipata fursa ya ‘kumkatia’ kipusa. “Haki ya Mungu umeumbwa ukaumbika. Sielewi malaika kama wewe unafanya nini na mwanabodaboda ambaye hata hajui kuoga,” akasema jamaa.
Ajabu ni kwamba mwanadada alivutiwa na mistari ya polo huyo na wakaanza kupapasana.
Lakini bahati iliwaponyoka mwanabodaboda aliporejea na kuwapata.
“Ikiwa unafikiri ninaweza kumleta kidosho wangu hapa halafu umchukue umenoa vibaya,” akamwambia polo aliyekuwa akipashana joto na kipusa huyo kisha akamkaba koo.
Polo huyo naye alimvuroka katika rumishia makonde mazito kichwani. Kipusa alipogundua aliwasha moto ambao hangeuzima alichomoka kama mshale na kutoweka gizani.
Na MWANDISHI WETU aliamua barabara


