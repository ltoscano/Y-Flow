
Buda atolewa baani eti muziki ni wa juu
GATHANJE, Kiambu.
MZEE wa kijiji hiki alijipata pabaya vijana walipomfurushwa kutoka baa moja baada ya kulalamikia eti muziki aina ya muziki uliokuwa ukichezwa kwa sauti ya juu zaidi. Baa hiyo ni kivutio kikubwa cha vijana kwa sababu wahudumu hucheza muziki wa kisasa kwa sauti ja juu. 
Wahudumu wa baa hiyo pia huwavunja wanaume shingo kwa sababu ni warembo.
"Tangu baa hiyo ifunguliwe miaka miwili iliyopita, warembo hao wamekuwa kivutio kikubwa cha wateja wanaozuzuliwa na urembo wao," akasema mdokezi wetu.
Siku ya tukio, buda aliamua kwenda kuburudika katika baa hiyo ili aelewe kinachowafanya wateja kuipenda kwa sababu hakuwa ameitembelea tangu ifunguliwe. Alipofika, kitu cha GATHANJE, Kiambu.
kwanza alichogundua ni kwamba wahudumu walikuwa warembo na akajituliza kufurahia vileo.
Hata hivyo, mambo yaliharibika mwendo wa saa tatu usiku baada ya vijana fulani kuingia katika baa hiyo.
Vijana hao waliketi karibu na kaunta na kuanza kuagiza vileo.
Ni wakati huo ambapo walimuomba mhudumu awachezee kibao walichopenda na kwa sauti ya juu jambo ambalo lilimkasirisha mzee. "Aiyaaya!! Sasa huo ni muziki aina gani? Mnawezaje juu kucheza muziki mchafu hivi tena kwa sauti ya juu namna hii?" mzee aliwaka. Matamshi haya yaliwakera vijana hao si haba na ndiposa wakamrukia mzee huyo.
"Wee buda! Usituletee hata kidogo. Ikiwa huwezi kufurahia muziki unaochezwa hapa, basi jipe shughuli ukatafute baa ambayo wazee wa rika lako wanajivinjari.
Ama `better still' nenda kwa mke wako akakutayarishie uji unywe!" kijana mmoja alimfokea.
Makalameni hao walimbeba mzee huyo hobela hobela na kumfurusha nje ungedhani walikuwa wakibeba karatasi. Inasemekana kwamba mzee huyo aliapa kutokanyanga katika baa ambazo zinazohudhuriwa na vijana wasio na nidhamu kujiburudisha.
Kero la muziki wa sauti ya juu limekuwa likiwasumbua wazee wenye umri wa juu ambao hawapendi kujiburudisha kwa kileo katika mazingara yenye makelele.
Na KIMANI wa NJUGUNA. 


