
General Tyre kutoa ajira kwa vijana
Moses Mashalla, Mwananchi mmashalla@mwananchi.co.tz
Arusha. Mkuu wa Mkoa wa Arusha, Felix Ntibenda amesema Serikali ipo mbioni kufufua kiwanda cha kutengeneza magurudumu cha General Tyre kwa lengo la kukuza uchumi na kuinua ajira kwa vijana mkoani hapa. 
Ntibenda alitoa kauli hiyo a katika maadhimisho ya Siku ya Wafanyakazi Duniani yaliyofanyika juzi kwenye Viwanja vya Sheikh Amri Abeid jijini Arusha.
Alisema Serikali ipo kwenye mchakato huo kwa kuwa hadi sasa inamiliki hisa kwa asilimia 100 na muda wowote kitaanza uzalishaji.
Alitoa rai kwa waajiri kuacha tabia ya kutowapa mikataba ya ajira wafanyakazi wao badala yake washirikiane kuleta maendeleo katika maeneo ya kazi. 
Pia, aliwataka vijana kufanya kazi badala ya kukimbilia kucheza pool, kupiga debe na kuwanyangâ€™anya wananchi mali zao.
Mwenyekiti wa Muungano wa Vyama vya Wafanyakazi Mkoa wa Arusha, Cosmas Chikoti aliiomba Serikali iangalie masilahi bora kwa wafanyakazi, ikiwamo mkataba ya ajira na kusisitiza kuwa na uhusiano mwema kati ya waajiri na waajiriwa.
Pia, aliiomba Serikali kuingilia kati uhusiano wa Kampuni ya Tanzanite One na wafanyakazi kutokana na migogoro ambayo imesababishwa baadhi kuachishwa kazi.


