
Kivumbi chatarajiwa katika uchaguzi
KIVUMBI cha kisiasa kinatarajiwa kutifuka baina ya vyama hasimu vya Ford Kenya na New Kenya baada ya Tume Huru ya Mipaka na Uchaguzi (IEBC) kuwaidhinisha wawaniaji watano kuwania kiti cha wadi ya Misikhu. 
Kiti hicho kilisalia wazi baada ya Mahakama Kuu kubatilisha ushindi wa mwakilishi wa Chama cha New Ford Kenya Bw Robert Mwembe baada ya mwaniaji wa Ford Kenya Bi Millie Masungo ambaye aliibuka wa pili katika uchaguzi uliopita, kushinda kesi.
Tayari IEBC imewaidhinisha wawaniaji wanne wang’ang’anie kiti hicho.
Wawaniaji hao ni Bw Robert Mwembe (New Ford Kenya), Bi Millie Masungo (Ford Kenya), Bw Protus Masinde (mwaniaji wa kujisimamia) na Aaron Mafumbo (ODM).
Akiongea baada ya kuwasilisha vyeti kwa wawaniaji hao, msimamizi mkuu wa uchaguzi wa Webuye Magharibi Bw Bernard Oduol aliwahimiza wafanye kampeni za amani.


