
Mchimbamadini auawa
Afrika Kusini

December 2, 2014

WAKUU wa Afrika Kusini wanachunguza kifo cha afisa wa chama cha wafanyakazi kwenye mapambano na polisi wakati wa mgomo katika mgodi wa dhahabu nyeupe chini humo. Msemaji wa polisi alieleza kuwa mtu huyo alipigwa risasi na kuuawa Ijumaa, wakati polisi walipojaribu kuwatawanya waandamanaji katika barabara inayoelekea kwenye mgodi huo uliopo jimbo la Limpopo, Kaskazini mwa nchi hiyo. Taarifa za BBC, zimeeleza kuwa hakuna hakika ikiwa mtu huyo alipigwa risasi na polisi au walinzi waliokuwako katika mgodi huo. Kampuni inayomiliki mgodi huo, Anglo- American Platinum, imesema mtu aliyeuawa ni afisa wa chama cha wafanyakazi cha AMCU kilichopo nchini humo.


