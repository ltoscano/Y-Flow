
Familia za Koreakuunganishwa tena

November 2, 2014

KOREA Kusini na Kaskazini baadaye mwezi
huu zimekubaliana kuandaa shughuli ya kuwakutanisha watu wa familia zilizotenganishwa na vita vya Korea miaka sitini iliyopita.
Tangazo hilo limetolewa baada ya mazungumzo ya haraka yaliyofanyika baina ya Korea hizo mbili katika kijiji cha mpakani cha Panmunjom.
Kwa mujibu wa BBC, pande zote mbili zitafanya
kazi ya kuziunganisha familia hizo katika eneo la milima ya Geumgang, Korea Kaskazini.
Ni tukio lisilo la kawaida kwa Korea hizo mbili
kushirikiana katika rasi hiyo baada ya miaka mingi ya uhasama.
Zaidi ya familia 70,000 waliopoteana na jamaa zao wanaishi Korea Kusini na wengi wao kwa sasa wana umri wa zaidi ya miaka 80.
Wengi wao hawajapata kuwaona jamaa zao wa Korea Kaskazini tangu vita vya Korea.
Rais wa Korea Kusini alielezea umuhimu wa
kutekeleza zoezi hilo la kuunganisha jamaa za watu hao katika hotuba yake ya mwaka mpya.
Mwezi uliopita, Korea Kaskazini ilianza kuisihi
Kusini kukomesha vitendo vya uhasama lakini wengi hawaamini kama uhusiano mzuri utaweza kupatikana kwa urahisi.


