
Droo ya CAF mtihani mgumu kwa klabu 32
MABINGWA wa Ligi Kuu ya Afrika Kusini, Kaizer Chiefs, wamo katika kundi gumu kufuatia droo ya Klabu Bingwa Afrika (CAF), iliyofanyika juzi mjini Cairo, Misri.
Chiefs itakabana koo na Batwanans Township Rollers ya Botswana kwenye mechi ya mikondo miwili. Ikichukuliwa miamba hao watafuzu baada ya mkondo wa marudiano, mtihani uliopo mbele yao ni kibarua dhidi ya Raja Casablanca ya Morocco na Entente Setif ya Algeria.
Mabingwa mara tatu, Raja, watapimana nguvu na Congo, Diables Noirs kwenye mechi ya Februari mwakani.
Chiefs ilishindwa kufuzu kwa awamu ya makundi katika misimu mitatu iliyopita baada ya kubanduliwa nje na V Club ya Jamhuri ya Kidemokrasia ya Congo.
Kwingineko, mwakilishi wa Kenya katika dimba hilo, Gor Mahia, itapepetana na CNaPS Sport ya Madagascar baada ya kuyaaga mashindano msimu uliopita Na MASHIRIKA ilipolazwa na Esperance ya Tunisia.
Mshindi baina yao atakutana na AC Leopards ya Congo.
Azam, iliyovunja ukiritimba wa Yanga na Simba SC za Tanzania kwenye fainali za CAF, itakoseshwa usingizi inapowazia mtihani mkali dhidi El-Merrikh ya Sudan.
Wakati huo huo, Senegal itaanza maandalizi kwa dimba la Kombe la Afrika (AFCON) 2015 kwa kushiriki mazoezi nchini Morocco.
Kikosi hicho kimeratibiwa kukita kambi mjini El Jadida, kilomita 100 kutoka mji wa Casablanca kuanzia Januari 7.
Kabla ya kusafiri Morocco, miamba hao watashiriki mazoezi katika jiji la Dakar hadi mwishoni mwa mwaka huu.
Kocha Alain Giresse atatangaza majina ya wachezaji 23 watakaounga kikosi chake mnamo Januari 6. 


