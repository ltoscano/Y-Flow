
Notisi ya kutimua wenyeviti wanne wa kamati ya kaunti tayari
BAADHI ya Wanachama wa Baraza la Kaunti ya Embu wameandaa notisi za kuwatimua wenyeviti wanne wa kamati, huku utengano mkubwa ukizidi kuongezeka kati ya MCA kutoka jamii ya Embu na Mbeere katika kaunti hiyo.
MCA hao wamepitisha kura ya kutokuwa na imani katika mwenyekiti wa Kamati ya Public Investment and Accounts, Ngare Makenge, Mwenyekiti wa Kamati ya Miundomsingi, Muria Nyaki, na mwenzake wa Kamati ya Bajeti Joseph Nyaga pamoja na naibu mwenyekiti wa Kamati ya Afya Martin Mwangi.
Spika wa Baraza la Kaunti Kariuki Mate alithibitisha kupokea malalamishi kutoka kwa wanachama wa kamati hizo mtawalia, akisema wanaolengwa ni watu kutoka kaunti ya Mbeere.
USAWA Hatua hiyo inaongozwa na MCA wa Runyenjes Steve Munene Simba na Naibu Spika Ibrahim Swaleh aliyesema ililenga kuimarisha usawa kati ya pande za Mbeere na Embu.
Bw Simba alisema walikuwa wakidhamiria kutwaa tena nafasi zilizochukuliwa kutoka kwa MCAs Bw Anthony Mugera (Nginda), Bw John Mwangi, Bw Simba, Bw Patrick Rugendo, Bw Albert Kigoro waliokuwa wakiongoza kamati mbalimbali lakini wakatimuliwa maadamu walipinga kungâ€™atuliwa kwa Gavana Martin Wambora. 
Alisema MCA wa Kiambere Martin Mwangi, anayepangiwa kutimuliwa katika wadhifa wake kama mwenyekiti wa kamati ya Afya, tayari ni Mwenyekiti wa Usimamizi wa Baraza, mwanachama wa jopo la Spika na Kamati ya Bajeti.
Na CHARLES WANYORO


