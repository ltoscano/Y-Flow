
Sababu zake kukawia kukuoa
kuwashinikiza wanaume wao kuwaoa. "Kumshinikiza mpenzi wako akuoe ikiwa hayuko tayari ni kuharibu wakati. Wanaume hupenda kupatiwa muda wajiandae kikamilifu na hii ni kwa manufaa yako kama mpenzi wake," asema.
Utafiti wa Molloy, aliouchapisha katika kitabu chake `why men marry some women but not others,' unafichua ishara ambazo vipusa wanaweza kutumia kubaini ikiwa wapenzi wao wako tayari kuoa.
"Ukiona mpenzi wako ameanza kuchukia kujivinjari vilabuni au maeneo ya starehe, basi ameanza kukaribia kuoa," aeleza Molloy kwenye utafiti ulioshirikisha wanaume 2,500 walio na umri wa kati ya miaka 17 na 70.
Aidha, utafiti wa Molloy ulifichua kwamba hakuna mwanamume anayependa kuoa ikiwa hajimudu kifedha. Matokeo ya utafiti huo, yanawiana na ripoti nyingine iliyochapishwa katika tovuti ya www.bizymoms.com iliyoonyesha kuwa mojawapo wa vigezo ambavyo wanawake huzingatia wanapotafuta wachumba wa kuwaoa, ni ukomavu wa kiumri na uwezo wa kifedha. Bi Susan Huston mtafiti na mwandishi wa makala ya kimapenzi anasema kwenye ripoti hiyo kwamba kila mwanamke huvutiwa na wanaume walio na hulka tofauti ikiwa ni pamoja na uwezo wa kifedha.
hupenda kupatiwa muda wajian
KOMAA KIAKILI
"Sisi wanawake tunavutiwa na kutamani mambo tofauti kutoka kwa wachumba wetu. Lakini hakuna mwanamke anayetamani kuolewa na mwanamume asiye na uwezo wa kifedha au asiyekomaa kiakili," asema Bi Huston kwenye ripoti yenye anwani `Is your partner a marriage material'.
Akikubaliana na tafiti za Molloy na Bi Huston, Bi Faiza Kasau, aliye mshauri wa wanandoa jijini Nairobi asema wanawake wanaolenga kufunga ndoa wanapaswa kuwaruhusu wachumba wao kujiandaa kikamilifu.
"Haifai kumsukuma mpenzi wako kukuoa ikiwa hayuko tayari," asema na kuongeza kuwa wapo watu wanaochumbiana kwa miaka mingi na hatimaye kuoana.
"Nawajua watu waliochumbiana kwa miaka kumi na kuoana," asema na kuongeza kuwa kinachomsumbua Agnes, ni kujifananisha na marafiki zake. Bi Kasau asema mwanamume aliye tayari kuoa hujitolea kumjulisha mpenzi wake kwa wazazi wake na pengine watu wa karibu wa familia yake.
"Mwanamume anayefanya hivi analenga uwe sehemu ya maisha yake," asema. Hata hivyo anasema ipo haja ya kuepuka kumfananisha mchumba wako na watu wa familia yake au watu wengine. "Hata kama amekujulisha kwa wazazi wake au ndugu na dada zake, ni muhimu kukumbuka kuwa ndoa ni kati ya watu wawili. Baadhi ya warembo hufananisha wapenzi wao na watu wengine jambo ambalo halifai," aeleza. 
Molloy asema kwenye utafiti wake kwamba dalili za mwanamume aliye tayari kuoa hujitokeza hadharani.
"Mwanaume anapoanza kufika nyumbani mapema na kutulia, anaashiria kwamba wakati wa kupata jiko umewadia," asema na kuongeza kuwa hii ni ishara ambayo wanawake wengi hutegea kuona kwa wachumba wao.
"Hii ni kwa sababu kila mwanamke hupenda kuwa karibu na mume wake nyumbani," asema.
Akikubaliana na kauli hii, Bw Dennis Chacha, aliyeoa mwaka jana asema alianza kuhisi kutoridhika akiwa vilabuni.
"Nilianza kuelekea nyumbani moja kwa moja kutoka kazini jambo lililomshangasha mpenzi wangu.
Baadaye, nilimwambia nilikuwa tayari kuoa na ikawa hivyo," asema Chacha. Bi Kasau asema ishara hii huambatana na mwanamume kuanza kutamani kuwa karibu na watoto.
"Ni dalili ya kuwa mwanamume yuko tayari kuoa anapoanza kurejea nyumbani mapema. Wengine huanza kuwapenda watoto," asema na kuongeza kuwa kwa watu wengi matunda ya ndoa ni watoto.
Naye mtafiti na mchanganuzi wa maswala ya mapenzi na ndoa, Bi Carol Morgan asema kwenye tovuti yake www.carolmorgan.com, kwamba mwanamume anapoanza kushabikia watoto huwa ni dalili kwamba yuko tayari kuoa. "Hakuna mwanamume asiyependa kucheza na mtoto wake au kuwafunza mambo muhimu maishani," asema.
Katika kitabu chake `Date out of the league', mtafiti, April Masini anashauri vipusa kuepuka wachumba wasio na mipango ya siku za usoni. "Ikiwa mchumba wako hakwambii chochote kuhusu maisha ya siku zijazo hasa kuhusu ndoa, basi anakupotezea wakati.
Mchumba aliye tayari kuoa hamsimulii mpenzi wake mipango ya siku zijazo tu bali humshirikisha katika kuandaa mipango hiyo kwa kupata maoni yake," ashauri Masini. Bi Kasau asema mwanamume anayelenga kuoa, huwa mwaminifu kwa mpenzi wake.
Anatenda kila jambo kwa uwazi bila udanganyifu. Hata ikichukua muda kufanya harusi, mpenzi wake husuburi akiwa ameridhika, asema.
Wataalamu wa mapenzi wanasema ingawa haifai kipusa kumshinikiza mpenzi akubali kumwoa, ni muhimu kumweleza hisia zako kuhusu mipango yenu ya ndoa.
"Ikiwa una tashwishi kuhusu mipango yake kukuhusu, au anayumbayumba kuhusu penzi lenu basi unapaswa kumweleza unavyohisi," asema na kuongeza kuwa jibu atakalokupa litakupa mwongozo kuhusu penzi lenu.
Wanatoa tahadhari kwa akina dada wanaokwamilia katika uhusiano wa kimapenzi hata baada ya wachumba wao kuwaambia kwamba hawako tayari kuoa.
SAIKOLOJIA
"Mbali na kuharibu wakati wao bure huenda wakaathirika kisaikolojia. Haifai kumshawishi mwanaume aliyekwambia hayuko tayari kukuoa afanye hivyo," asema Bi Kasau. Kulingana na wataalamu, mwanamume anayemfanya mpenzi wake amwage machozi ya uchungu ni chaguo hatari kwa ndoa.
Mtafiti huyu asema kwenye kitabu chake, `Why women marry some men not others' kwamba wanawake wa kisasa wanasaka wanaume wacheshi wakuwatumbuiza na sio wa kuwaongezea dhiki maishani.
"Ikiwa mchumba wako anakufanya ulie kwa kukutupia cheche za matusi au vitendo vingine vya kukunyima raha maishani, basi chukua hatua mapema," asema.


