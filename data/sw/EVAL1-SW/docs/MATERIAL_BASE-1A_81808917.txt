
3 wafariki katika shambulizi la bomu
GUWAHATI, India WATU watatu waliuawa nawengine wanne wakajeruhiwa kufuatia shambulizi la bomu katika maeneo ya KaskaziniMashariki mwa India.
Mlipuko huo wa bomu ulitokea katika eneo la Imphal, jimbo la Manipur ambalo limekuwa likikumbwa na ghasia kwa miongo kadha.
“Watu watatu walifariki kufuatia shambulio hilo na wengine wanne wakajeruhiwa vibaya,” ikasema taarifa ya polisi.
“Bomu hilo lilitegwa katika kituo cha mabasi na lililipuka Jumapili asubuhi,” ikaongezea taarifa hiyo.
Hata hivyo, hakuna kundi lolote la waasi ambalo limedai kuhusika na shambulio hilo na wala lengo lake bado halijulikani.
Mnamo Desemba 15, mlipuko sawa na huo ulitokea na kuua watu watano katika eneo hilo.
Na MASHIRIKA 


