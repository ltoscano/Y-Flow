
China yaendelea kuondoa raia Vietnam kufuatia fujo
BEIJING, China MAELFU ya raia wa China wanatarajiwa kurudishwa kwao kufuatia kuzuka kwa ghasia nchini Vietnam. Zaidi ya Wachina 3,000 tayari wamerudishwa nyumbani kutoka Vietnam.
Kwa mujibu wa gazeti la Global Times, watu wengine 4,000 pia walikuwa wamefurushwa hapo awali. Meli mbili za China ziliwasili jana mkoani Ha Tinh na zinatarajiwa kubeba raia wa kulingana na gazeti la Communist Party. 
Serikali ya China pia ilisema kuwa meli tatu zaidi zitatumwa nchini Vietnam kuchukua raia wake.
Uhusiano baina ya mataifa hayo mawili unaonekana kusambaratika kufuatia hatua ya China kupeleka mitambo yake ya kuchimba mafuta katika eneo linalozozaniwa kwenye Bahari ya China Kusini. 
Raia wawili wa China waliuawa huku wengine 140 wakijeruhiwa baada ya watu wenye ghadhabu nchini Vietnam kuvamia mamia ya biashara zinazomilikiwa na raia wa China wiki iliyopita. Serikali ya Vietnam ilituma maafisa wake wa usalama katika maeneo ambayo yameathiriwa na ghasia hizo huku zaidi ya washukiwa 300 wakitiwa mbaroni.


