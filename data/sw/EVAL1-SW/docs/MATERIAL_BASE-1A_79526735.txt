
Chelsea kuonyesha ukweli wa mavamizi yao dhidi ya Everton 
UINGEREZA: MSIMU mpya wa Ligi Kuu ya Uingereza, EPL utaingia wiki ya tatu leo kwa mechi kadhaa kupigwa huku ilie ya kudondoa mate ikiwa ni kati ya Everton watakaokuwa wenyeji wa Chelsea.
Chelsea ambao wameanza msimu huu vizuri watatarajia kibarua kigumu kuwavunja vijana wa kocha Roberto Martinez ambaye wikendi iliyopita aliwahangaisha sana Arsenal kwenye sare yao ya 2-2 ambayo nusura aponyoke na ushindi.
Kikosi cha Jose Mourinho chenye makao yake uwanjani Stamford Bridge hadi kufikia sasa kimekusanya alama zote tatu muhimu kwenye mechi mbili ikiwa ni dhidi ya Burnely na Liecester City zilizopandishwa daraja msimu huu.
Hata hivyo pigo kubwa kwake Mourinho ni kumpoteza mshambuliaji Diego Coasta ambaye hana uhakika ikiwa atamtumia leo baada yake kutonesha jeraha lake la msuli wa mguu wakati akishiriki mazoezi katikati mwa juma.
Coasta aliyesajiliwa kutoka Atletico Madrid alianza msimu vyema akipachika mabao mawili moja kwa kila mechi aliyopangwa na kuondokea kuwa leuteni wa kuaminika katika kikosi cha kwanza cha Mourinho.
Kwa upande wa Everton, nao vile vile wameanza msimu kwa unafuu wakitoka sare kwenye mechi zao mbili, michuano ambayo kocha Martinez alisisitiza kuwa walistahili kuzoa alama sita kwa ujumla lau sio kama kwa uzembe wao wa kuaachia wapinzani kusawazisha.
Itakumbukwa kwamba msimu uliopita, Chelsea walipoteza walipozuru uwanja wa Goodison Park na kocha Martinez atapania kupanga kikosi chake cha maangamizi kukiwa na uwezekano wa kumwanzisha pia straika wa zamani wa Chelsea, Samuel Etoâ€™o aliyemsajili hivi majuzi.
Kwenye mechi nyingine za siku, Manchester United waliobanduliwa kwenye kombe la Capital One na limbukeni MK Dons kwa kufumwa mabao 4-0 watasafiri kuchuana na Burnely.
Mabingwa watetezi wa Ligi Manchester City nao watawaelekezea makali yao Stoke City ikiwa ni baada ya kuwasambaratisha Liverpool 3-1 Jumatatu.
Klabu ya Mkenya Victor wanyama, Southampton nao watakuwa na kazi ya kufanya watakapokaribishwa nyumbani kwa Wwest Ham.


