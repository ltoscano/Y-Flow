
Mbunge ashauri Bensouda
NA KIPKORIR RONO
MBUNGE wa Molo Bw Jacob Macharia amemtaka kiongozi wa mashtaka katika Mahakama ya Kimataifa kuhusu Uhalifu, Bi Fatou Benseuda atupilie mbali kesi inayowakabili Rais Uhuru Kenyatta na naibu wake William Ruto akidai wahasiriwa wa Machafuko ya Uchaguzi Mkuu wa 2007 tayari wameridhiana.
Akiongea katika uwanja wa michezo wa Molo kwenye hafla ya kusherehekea siki ya mashujaa mbunge huyo anayewakilisha eneo lilliloshuhudia ghasia nyingi baada ya uchaguzi wa mwaka wa 2007/2008 alisema kuwa haina haja ya kesi hiyo kuendelea ilhali wahasiriwa wameonyesha nia ya kuwasamehe wahusika wa machafuko haya.
“Wote tunaelewa kuwa eneo hili lilikumbwa na machafuko mengi ya vita vya kikabila lakini kwa sasa wlioathirika hawataki kesi hiyo iendelee tena huko Hague kwani cha muhimu ni kuona jinsi ambavyo tunaweza kupiga hatua kimaendeleo,” akasema.
Mbunge huyo alionngeza kuwa atamwandikia kiongozi huyo wa mashataka barua kwa niaba ya wahasiriwa kutoka eneo bunge lake akitaka kesi hiyo itupiliwe mbali.
Aidha aliwataka wakazi wa eneo bunge lake wajiepushe na siasa duni na badala yake kuangazia mambo yanayoleta maendeleo katika jamii. 


