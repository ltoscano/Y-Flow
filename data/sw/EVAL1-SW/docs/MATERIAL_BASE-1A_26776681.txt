
PRESHA KWA CHELSEA
VIONGOZI wa Ligi Kuu ya Uingereza Chelsea wanalenga kudhbiti ligi hiyo watakapokutana na Stoke City leo saa tano usiku.
Vijana hao watahitaji kujikaza ili kuruka mbele ya Manchester City ambayo imewafikia kwa alama 39 baada ya kucharaza Crystal Palace Jumamosi.
Manchester United nayo ilishindwa kuendeleza msururu wa ushindi kuwa mechi saba baada ya kukabwa na kutoka sare ya 1-1 na Aston Villa uwanjani Villa Park.
Kocha wa United Louis van Gaal anaona kudondosha pointi mbili huenda kukaathiri jitihada za nambari tatu Manchester United kutwaa ubingwa.
Bao la kusawazisha kutoka kwa Radamel Falcao wa United lilifuta lile la Christian Benteke.
United sasa wako pointi saba nyuma ya mabingwa watetezi Manchester City. “Tumepoteza pointi mbili. Tulimiliki mechi hii na inahuzunisha tuliambulia pointi moja tu. Kwa kawaida sisi huwa na makali kutoka kipindi cha kwanza, lakini leo ilikuwa tofauti. Tulimiliki mpira, lakini tulikosa kuwatafuta washambuliaji. Sare hii inanihuzunisha kwa sababu hii ni mechi tulistahili kushinda,” alisema Van Gaal.
Baada ya kucharaza Palace 3-0, kocha wa City Manuel Pellegrini anaamini hatimaye kuwa City wanatesa ENDELEA UK 31 KUTOKA UK 32 kama mabingwa ingawa wanasongwa na majeraha katika safu ya mashambulizi. 
City walifunga pengo kati yao na viongozi Chelsea angaa kwa saa chache kabla ya vijana wa Jose Mourinho kukutana na Stoke leo usiku.
David Silva alifungia City mabao mawili naye Yaya Toure akapachika la tatu kuwezesha kusajili ushindi wao wa nane mfululizo katika mashindano yote.
“Ninafurahi kuwa kikosi hiki kinazidi kuonyesha kwa nini tulishinda ligi kuu msimu uliyopita,” alisema Pellegrini.
Southampton walishinda West Ham, Newcastle, Swansea na QPR, wakateleza dhidi ya Tottenham na kisha wakapepeta Sunderland, Stoke, Hull, Leicester na kukabwa na Villa kabla ya kuchapwa na City mnamo Novemba 30. Kabla ya kulemea Everton, Southampton walipoteza mechi nne za Ligi Kuu na moja ya League Cup kwa mpigo.
“Tulipoteza imani katika umilikaji wa mpira wiki chache zilizopita, lakini dawa ni kujiresha kucheza tulivyocheza mapema msimu huu,” Koeman alisema. Romelu Lukaku, Graziano Pelle na Maya Yoshida walifungia Southampton mabao yao dhidi ya Everton.
Mourinho amesisitiza Chelsea haitakuwa na shinikizo ingawa kukosa ushindi dhidi ya Stoke leo kutampa Pellegrini matumaini ya City kujiamini wanaweza kuchukua uongozi wakati huu wa Krismasi.
“Ni kibarua kwa sababu tuna mechi tatu ugenini - dhidi ya Tottenham, Southampton na Stoke, ambazo ni ngumu. Pia tunayo dabi moja mbele ya mashabiki dhidi ya West Ham, ambayo ni mojawapo ya timu nzuri katika EPL.” Chelsea ilicharazwa 3-2 na Stoke City msimu uliopita na watalenga kuzuia makosa waliyofanya.
Atakayekuwa hatari kwa kipa Thibaut Courtois ni straika Peter Crouch ambaye anafahamika kwa mikwaju ya kichwa kufuatia urefu wake.
Hata hivyo, Chelsea pia ni moto na Jose anatarajiwa kuwarusha injini wake Diego Costa, Cesc Fabregas na Eden Hazard.


