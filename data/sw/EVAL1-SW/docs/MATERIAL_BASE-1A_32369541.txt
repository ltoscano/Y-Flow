
Zaidi ya matatu 400 za ‘Neno Sacco’ zapigwa breki kuhudumu
MAMLAKA ya Kitaifa ya Uchukuzi na Usalama imesimamisha shughuli za matatu zaidi ya 400 za Neno Sacco, kufuatia ajali iliyoua watu 10 Januari 1.
Mkurugenzi Mkuu wa mamlaka hiyo, Bw Francis Meja aliagiza Sacco hiyo yenye makao yake Embu kusimamisha shughuli zake hadi iweze kutekeleza hatua za usalama barabarani. 
Mamlaka hiyo inataka rekodi zote za vidhibiti mwendo kwa magari yote kuanzia Desemba 30 hadi Januari 2, nakala za leseni za madereva, stakabadhi za malipo ya madereva na rekodi zinazoonyesha ulipaji katika Hazina ya Kitaifa na Matibabu (NHIF) miongoni mwa nyingine.
NTSA iliagiza sacco hiyo kuwasilisha habari hizo kufikia Jumatatu lakini haikuwa imefanya hivyo na ndiposa ikachukua hatua ya kusimamisha shughuli zake.
Jana, maafisa wa sacco hiyo walifanya mkutano wa dharura na kusema kuwa watatimiza masharti LES WANYORO


