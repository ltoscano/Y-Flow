
Mama avunja ndoa sababu hajui kufua nguo za mume
Na JOEL WAMACHO
KILIMANJARO,Kapenguria.
MWANAMKE wa hapa alivunja ndoa yake baada ya miezi mitatu alipokataa kufua nguo za mumewe akidai hakufunzwa kufanya hivyo na mama yake.
Mdokezi asema kwamba kipusa M huyo alimtaka mumewe kuajiri mfanyakazi wa kufua nguo au azipeleke kwa dobi akisema mama yake alimwambia sio kazi ya mke kufua nguo za mwanamume.
“ Kipusa alikataa katakata kufua nguo za mumewe na kumwambia maishani mwake hakuona mama yake akifua nguo za baba yake. Alimwambia aajjiri mfanya kazi wa kufanya kazi hiyo au apeleke kwa dobi zikafuliwe,” akasema mdokezi.
Kusikia hayo, mumewe alikasirika na kumrudidisha kwa wazazi wake siku hiyo akapate mafunzo zaidi kuhusu majukumu ya mke. 


