
Maafisa watakaoamua mechi ya Comoros na Kenya wawasili
Na MWANDISHI WETU
MAREFARII watakaochezesha mechi ya leo kati ya Harambee Stars na Comoros wamewasili nchini kwa pambano hilo la mchujo wa kufuzu kwa 2015 AFCON.
Wasimamizi wa soka walithibitisha jana kwamba waamuzi hao kutoka Zambia walikuwa wakisafiri kwa ndege ya shirika la Kenya Airways.
Mwamuzi wa mechi hiyo ni Wellington Kaoma, atakayesaidiana na Francis Shishekanu pamoja na Romeo Kasengele.
Mzambia mwingine, Stanley Hachiwa atakuwa mwamuzi wa ziada wakati Asfaw Begashaw, kutoka Ethiopia akiwa kamishna wa pambano hilo.
Wakati huo huo, klabu ya Uganda Revenue Authority (URU) ya Ligi Kuu ya nchi hiyo ndio itakayowakilisha taifa hilo katika mechi za Caf Confederations Cup.
URA wamefuzu kwa fainali ya Uganda Cup ambapo watakutana na mabingwa wa ligi, Kampala City Council (KCC) FC ambao watashiriki katika mechi za Klabu Bingwa (Caf Champions League).
.


