
Nchi ya kwanza kutwaa kombe Amerika Kusini
Na JOHN ASHIHUNDU

UJERUMANI iliichapa Argentina 1-0 nchini Brazil katika fainali za Kombe la Dunia na kuwa timu ya kwanza kutwaa ubingwa katika Amerika Kusini.
Mario Gotze atabakia kuwa mchezaji maarufu nchini Ujerumani baada ya kufunga bao la ushindi dakika ya 113 zikiwa zimebakia dakika saba tu muda wa ziada umalizike.
Nyota huyo wa klabu ya Bayern Munich aliweka kifuani boli baada ya kuandaliwa krosi na Andre Schuerrl wa Chelsea kabla ya kufunga bao kwenye fainali hiyo iliyochezewa uwanja maarufu wa Maracana, Rio de Janeiro.
Nyota huyo alikuwa ameingia katika nafasi ya Miroslav Klose dakika ya 88 kabla ya kuanza kwa muda wa ziada timu hizo zikiwa 0-0.
Gotze anaungana na Gerd Mueller “Der Bomber” pia wa Bayern ambaye aliifungia Ujerumani wakati huo ikiwa Ujerumani Magharibi bao la ushindi katika fainali mnamo 1974 mjini Munich na kulifanya taifa lake kuwa mabingwa.
Baada ya kujiunga na Borussia Dortmund, alitwaa mataji mawili.
Alikuwa adui wa mashabiki wa klabu hiyo baada ya kuondoka akijiunga ana Munich.
Wanasoka Lionel Messi na Cristiano Ronaldo waliendeleza ubabe wao kwa kuvunja rekodi na kubakia kuwa washambuliaji bora duniani.
Messi aliibuka kuwa mshambuliaji bora wa michuano ya Klabu Bingwa Ulaya baada ya kufanikiwa kufunga mabao 74 na kuvunja rekodi ya Raul Gonzalez ya mabao 71. Bao la Messi la pili dhidi ya Amsterdam Ajax lilimfanya kufikia rekodi ya Raul ya ufungaji mabao.
Messi alicheza mechi ya kwanza ya Ligi ya Mabingwa akiwa na umri wa miaka 18, klabu yake ya FC Barcelona ikikabiliana na Werder Bremen mnamo 2005 baada ya kuingia mahali pa Ludovic Guily katika kipindi cha pili. 
Nyota alishangaza kwa kucheza vizuri katika kikosi cha kwanza kwa mara ya kwanza ambacho pia kiliwa na miamba wakali kama Xavi, Ronaldinho Deco na Eto’o.
Kadhalika, aliichezea Barcelona dhidi ya Udinese katika mechi Ligi ya Mabingwa katika uwanja wa Camp Nou na kushinda 4-1.
Messi alipata bao la kwanza katika mechi ambayo Barcelona iliichapa Panathinaikos 5-0.
Lakini jeraha lilimweka nje wakati wa fainali hiyo ya Ulaya mwaka 2006 dhidi ya Arsenal jijini Paris.
Miongoni mwa mabao muhimu ni lile la ushindi alilofunga dhidi ya Celtic mnamo Februari 2008.
Nidhamu yake ilimfanya kocha wake wa awali, Pep Guardiola kuendelea kuwa kikosini hali ambayo ilimfanya kufanikiwa zaidi.
Guardiola alimpa nafasi kubwa katika kikosi chake ambapo aliendelea kufunga mabao yakiwemo mabao mawili katika robo-fainali dhidi ya Bayern Munich 2008-09.
Messi alidhihirisha umaarufu wakati wa fainali ya Ligi ya Mabingwa 2009, alipofunga bao la pili katika mechi ambayo Barcelona iliishinda Manchester United 2-0.
Nyota huyo ambaye alishinda kiatu cha dhahabu msimu wa 2008-09 katika Ligi ya Mabingwa Ulaya kadhalika alitwaa tuzo la Ballon d’Or la Mwanasoka Bora barani Ulaya la 2009. Messi alifunga mabao yote manne kwa mara ya kwanza katika mechi moja katika ushindi wao wa 4-1 dhidi ya Arsenal katika robo-fainali ya msimu wa 2009-10.
Mabao hayo yalimfanya mchezaji wa kwanza kufunga manne katika hatua ya muondoano ya Ligi ya Mabingwa Ulaya. Lakini juhudi za kutinga fainali ya Ligi ya Mabingwa Ulaya ilizimwa na Inter Milan iliyokuwa chini ya Jose Mourinho ambaye sasa yuko na Chelsea.
Kufuzu kwa timu hii kwenye Ligi ya Mabingwa Ulaya msimu wa 2010-11 ilichangiwa kwa kiwango kikubwa na Messi ambaye alifanya makubwa uwanjani. Mabao yake mawili katika uwanja wa Santiago Bernabeu yalitosha kuwazima Real Madrid kwenye mechi kali ya nusu-fainali ya Ligi ya Mabingwa.
Kwenye fainali iliyofanyika 2011dhidi ya Madrid katika uwanja maarufiu wa Wembley, Barcelona ilirudia kile ambacho ilikifanyia Manchester United mnamo 2009.
Messi pia alifunga mabao matatu kati ya sita dhidi ya klabu ya Viktoria Plzen msimu wa 2011-2012.
Messi pia aliandikisha historia ya kuwa mchezaji wa kwanza kufunga mabao matano katika mechi ya Ligi ya Mabingwa hii ikiwa wakati walipoibuka na ushindi mkubwa wa 7-1 dhidi ya Bayern Leverkusen.
Bao lake la 50 na 51 Ligi ya Mabingwa Ulaya lilipatikana katika ushindi wao wa 3-1 katika robofainali dhidi ya AC Milan.
Mabao 200 ya Ronaldo yalizamisha rekodi ya Celta Vigo na kuifanya klabu yake ya Real Madrid kufikisha ushindi 18 mfululizo katika mashindano yote msimu wa 2014.
Ronaldo sasa amemeivunja rekodi ya Telmo Zarra ambaye rekodi yake ilifutwa na Messi na ile ya mwenzake marehemu Alfredo di Stephano waliofunga hat-trick 22 katika mechi 179.
Chini ya kocha Carlo Ancelotti, Real Madrid pia ilifikia rekodi ya Barcelona ya msimu wa 2005/2006 ilipokuwa chini ya Frank Rijkaard.


