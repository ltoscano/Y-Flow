Ghasia zazuka baada yamsikiti kuvamiwa Kenya

May 2, 2014

VIJANA walioghadhabishwa na tukio la polisi kuvamia msikiti unaotumiwa na wahubiri wanaosemekana wa itikadi kali za Kiislamu mjini Mombasa, Pwani ya Kenya, walipambana na polisi kwa siku ya pili jana.
Duru zinasema maafisa usalama walikutana kujadili matukio ya Jumapili mjini Mombasa ambapo polisi waliwakamata vijana katika Msikiti wa Musa.
Kwa mujibu wa BBC, waliokamatwa walifikishwa mahakamani kujibu makosa ya
kujihusisha na ugaidi.
Msako wa polisi ulisababisha vifo vya watu watatu akiwemo polisi mmoja huku wengine wengi wakijeruhiwa.
Polisi walichukua muda wa saa tatu kuendesha msako, katika msikiti wa Musa katika Mtaa wa
Majengo baada ya kupata habari kuwa mkutano wa vijana kuhusu jihad ulikuwa unaendelea ndani ya msikiti huo.
Zogo lilianza baada ya vijana waliokuwa ndani ya msikiti huo unaohusishwa na marehemu Aboud Rogo kuzuia polisi kuingia ndani.
Watu watatu waliuawa na wengine kujeruhiwa huku polisi wakifanikiwa kukamata vijana
karibu 100.
Miongoni mwa waliokamatwa alikuwa mwanawe marehemu Rogo aliyesema kuwa wakati
walipokamatwa kulikuwa na bunduki 18 ndani ya msikiti huo na kuwa alihadaiwa kuhudhuria
mkutano huo.
Taarifa zinasema kuwa mkutano huo wa vijana uliandaliwa kupitia mitandao ya kijamii huku
vijikaratasi vikisambazwa mjini humo kuwaalika watu.


