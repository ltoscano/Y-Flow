
Rais apiga marufuku WhatsApp
TEHRAN, Iran RAIS wa Iran Hassan Rouhani amezuia mpango wa kupiga marufuku utumizi wa teknolojia ya mawasiliano ya WhatsApp, mashirika ya habari yalisema.
Mitandao mingine ya kijamii ikiwemo Twitter na Facebook huzimwa na maafisa wa kiserikali Iran, sawa na mitandao mingine ya Intaneti inayodhaniwa kukiuka sheria za dini ya Kiislamu au kuwa na uwezo wa kudhuru utawala uliopo.
Sera hiyo ni tatanishi na pendekezo la kuingilia WhatsApp lilisababisha mgawanyiko kati ya utawala wa Rouhani na kamati yenye watu 13 inayosimamia ukaguzi wa Intaneti.
Gazeti la Sharq liliripoti kuwa Rouhani aliagiza kuzuiliwa kwa marufuku iliyopangiwa WhatsApp.
“Suala la kupiga marufuku WhatsApp liligusiwa.
Rais ameagiza kuzuiliwa kwa marufuku ya mtandao huo,” Waziri wa Mawasiliano Mahmoud Vaezi alinukuliwa kusema.
“Serikali inapinga kuingilia mitandao hadi wakati kutakuwepo mitandao mbadala,” aliongeza. 


