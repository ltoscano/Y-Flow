
Rais azindua mradi wa umeme Kibra
RAIS Uhuru Kenyatta Alhamisi alizindua mradi wa umeme Kibra alikotoa ahadi kwamba serikali itazidi kuzindua miradi itakayowasaidia watu kwa lengo la kuimarisha maisha yao.
Maelfu ya wakazi wa Kibera walijumuika katika uwanja wa Kaunti Ndogo ya Lang’ata kumsikiliza kiongozi wa taifa alipozindua rasmi mradi wa kuimarisha maisha ya Na BERNARDINE MUTANU vijana na mradi wa stima wa kuangaza barabarani katika eneo hilo.
Rais Kenyatta alisema hakuna sababu ya eneo hilo kunyimwa huduma na serikali kwa miaka 51 iliyopita tangu uhuru.
“Kutoka uhuru ni mara ya kwanza serikali inafika Kibra na tunaahidi kuwa tutaendelea kuwepo hapa,” alisema Rais.
Serikali imeanzisha miradi tofauti kama njia ya kuimarisha eneo la Kibra ambalo kwa miaka mingi limekuwa na ukosefu wa huduma za kimsingi ingawa limo ndani ya Jiji la Nairobi.
Tayari kuna barabara ya lami ambayo inatazamiwa kuimarisha na kurahisisha uchukuzi ndani ya mtaa huo wa mabanda. Serikali pia imezindua vituo vya afya ambavyo vinatoa matibabu ya bure kwa wakazi.
Idara ya Huduma kwa Vijana chini ya Wizara ya Ugatuzi imekuwa ikitoa huduma katika eneo hilo. Imejenga vyoo na kusafisha mabomba na mitaro ya kupitisha maji chafu. 


