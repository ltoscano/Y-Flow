
Maelfu wakosa maji siku 4
MAELFU ya wakazi katika Kaunti ya Turkana wamekosa maji kwa siku nane sasa baada ya mto Turkwel kukauka.
Mto huo wenye upana wa karibu mita sitini huwa na maji mengi ambayo kwa miaka 20 yamekuwa kizingiti kwa mtu yeyote kupita kwa urahisi kwa vile hufikia mtu mzima kwa kifua.
Mto hutegemewa na wakazi zaidi ya 500,000 na mamilioni ya mifugo.
Mmoja wa wakulima wanaotegemea maji ya kunyunyuzia shambani, Bw Samwel Ebei, ni kati ya watu ambao wameathirika.
Kwa sasa ekari nyingi za mashamba ambazo zimepandwa mimea zimekauka kutokana na jua kali ambalo limefanya eneo hili kuwa jangwa lenye mito miwili pekee ambayo huwa haikauki. Mito hii ni mto Turkwel na mto Kerio. 
Bw Ebei aliambia Taifa Jumapili kuwa shamba lake la ekari mbili sasa lina mahindi, na mboga ambayo yanakauka.
Alisema kuwa mimea inakauka kwa maji siku 4 kukosa maji.
“Mimi humwagilia maji mara tatu kwa siku kwa kutumia mtambo wa jenereta kutoa maji mtoni Turkwel.”
alisema Bw Ebei huku akiongeza kuwa shamba lake limekauka na hawezi kupalilia mimea yake.
Mbuzi na kondoo ambao hawakuwa wanafikia mimea kwa kuzuiliwa na maji sasa huvamia mimea na wakulima kubaki na kazi ya kuwafukuza tu. 
Watu sasa pia ambao hulazimika kutumia daraja lenye mita sitini wakati kuna maji sasa wametengeneza barabara za mkato zinazowafikisha kwa haraka kwenda mjini Lodwar ama kijiji cha Kanam Kemer.
Wakazi ambao hutegemea maji hayo kwa matumizi ya nyumbani sasa wanakumbwa na ukosefu wa maji na kulazimika kuombaomba kwa wale wenye mifereji.
Inahofiwa kuwa wafugaji sasa wameanza kuhamia nchi jirani ya Uganda kutafutia ngamia, ng’ombe, mbuzi, kondo na punda maji.
Na SAMMY LUTTA


