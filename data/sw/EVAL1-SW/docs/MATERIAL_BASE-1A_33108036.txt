
Mgomo wazua milolongo ya magari ya mafuta Nigeria
FOLENI ndefu za magari zilishuhudiwa jana katika vituo vya petroli nchini Nigeria kufuatia mgomo wa wafanyakazi katika vituo vya mafuta.
Chama cha Wahudumu katika Vituo vya Petroli na Gesi za Kiasili nchini Nigeria ( NUPENG) na kile cha Maafisa wakuu Katika Vituo vya Petroli na Gesi (PENGASSAN), viliwataka wahudumu katika vituo hivyo kususia kazi kwa muda usiojulikana ili kulalamikia hatua ya serikali kushindwa kukarabati viwanda vinne vya kusafisha mafuta.
Foleni ndefu za magari zilishuhudiwa katika miji ya Lagos, Kano, Port Harcourt, Abeokuta, na Abuja.
Vyama hivyo pia vinalalamikia hatua ya serikali kukataa kupunguza bei ya mafuta kulingana na kiwango cha kimataifa cha bei za mafuta.
Vyama hivyo vilitoa ilani ya siku 14 kuhusu mgomo huo mnamo Oktoba 31.
Kiongozi wa chama cha PENGASSAN, Francis Johnson, alisema wanachama wake wote wameagizwa kususia majukumu yao na kushiriki mgomo huo.
Alisema kuwa uongozi wa vyama hivyo vya wafanyakazi iliandaa vikao vingi na mwajiri wao ila haikuzaa matunda.
-AFP


