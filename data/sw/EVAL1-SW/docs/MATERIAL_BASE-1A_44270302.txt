
Wafanyakazi wa Tullow warejeshwa kazini sasa
Na SAMMY LUTTA
KAMPUNI ya British Oil Exploration, pamoja na mshiriki wake Tullow Oil, zilitangaza kwamba wafanyakazi waliofutwa kazi kutokana na sababu ambazo hazikubainishwa wameanza kurejea kazini.
Kupitia shirika lake la mawasiliano kwa umma, ilithibitishwa kwamba, majadiliano baina ya wawakilishi kutoka serikali kuu na za kaunti, wafanyakazi wa kampuni ya Tullow na washiriki wake kuhusiana na hatua hiyo ya kiviwanda Kaskazini mwa Kenya, yalifanikiwa.
Naibu wa Chifu wa eneo la Lopii Bw John Ebenyo, alisema Juamatatu kwamba, wafanyakazi wamefahamishwa kuhusu majadilianao hayo na kwa sasa wametulia.
Bw Ebenyo, hata hivyo alisema kwamba, kampuni iliyopatiwa kandarasi na ambayo ilikuwa imewapiga kalamu wafanyakazi hao, inapaswa kuacha kusababisha hali ya taharuki kwa kutoa vitisho vya mara kwa mara kuwafuta kazi.
Mnamo Ijumaa, maandamano yaliyoandaliwa na wafanyakazi 15 yalisababisha ufyatuaji risasi baada ya polisi waliokuwa wakilinda amani eneo.
Wakazi waliojihami walijiunga na waandamanaji na kuhusisha polisi katika makabiliano ya ufyatuaji risasi.
Mipango ilibuniwa vilevile ya kuwarejesha kwa ndege wafanyakazi waliokuwa wamesafirishwa kwa ndege Nairobi kwa misingi ya usalama. 
Wakati huo huo, Mwanachama wa Baraza la Kaunti ya Lokichar eneo la Turkana Kusini, Bw Raphael Loperito, alisema kampuni ya Tullow au kampuni yoyote iliyopatiwa kandarasi inahitaji kuwa na mbinu wazi za mawasiliano ya nje na ndani.


