
Uhuru asalimu amri ya ‘wakazi’ wa Rift Valley
RAIS Uhuru Kenyatta jana alimteua afisa wa Idara ya Ujasusi nchini (NIS) Joseph Kipchirchir Boinett (pichani) kumrithi David Kimaiyo kama Inspekta Mkuu wa Polisi.
Rais Kenyatta, wakati huo huo, alimteua Bw Kimayo kuwa mwenyekiti LEONARD ONYANGO na PSCU wa Mamlaka ya Viwanja vya Ndege nchini (KAA).
Wadhifa huo ulisalia wazi mwezi uliopita baada ya kujiuzulu kwa Bw Kimaiyo aliyesema kuwa alichukua hatua hiyo kutokana na sababu za kibinafsi.
Inspekta huyo wa zamani alijiuzulu Desemba 2, saa chache tu baada ya wapiganaji wa kundi la kigaidi la Al Shabaab kutekeleza mashambulio katika Kaunti ya Mandera, ambapo watu 36 waliuawa.
Jana, kulikuwa na tetesi kwamba huenda Rais aliridhia shinikizo kutoka kwa viongozi wa jamii ya Elgeyo Marakwet za kumtaka ENDELEA UK 2 Rais amteua mkazi wa Bonde kumrithi Kimaiyo KUTOKA UK 1 a t e u e mr i t h i wa Bw Kimaiyo kutoka katika kaunti hiyo. Bw Boinett na Bw Kimaiyo wote wanatoka katika Kaunti ya Elgeyo Marakwet.
Wiki mbili zilizopita, Rais Kenyatta alimteua Joseph Nkaissery kuwa Waziri wa Usalama wa Ndani na kuchukua mahali pa Joseph Ole Lenku ambaye alitimuliwa kwa kushindwa kudhibiti visa vya utovu wa usalama katika maeneo mbalimbali nchini, mwaka uliopita. 
Akizungumza katika Ikulu ya Nairobi baada ya uteuzi huo, Rais Kenyatta alimtaja Bw Boinett, 52, kama afisa mwenye uzoefu na ujuzi wa kutosha kutokana na tajriba yake ya miaka 30 katika masuala ya usalama humu nchini na ngazi ya kimataifa.
Kabla ya uteuzi wake, Bw Boinnet alikuwa akifanya kazi katika kitengo cha uchanganuzi na uhakiki kwenye idara ya NIS.
Inspekta wa Polisi mteule ana digrii mbili za uzamili; moja katika masuala ya sera za usalama kutoka katika chuo kikuu cha Usalama nchini Australia ilhali nyingine ni ya taaluma ya diplomasia katika chuo cha Westminister.
Kadhalika, Boinnet ambaye anatoka katika eneo la Keiyo, kaunti ya Elgeyo Marakwet, ana shahada ya digrii ya diplomasia ya kimataifa kutoka chuo kikuu cha Washington.
Bw Boinett akisubiri kupigwa msasa na bunge, Rais Kenyatta alimteua naibu wa Inspekta wa Polisi Samuel Arachi kuwa kaimu wa Inspekta wa Polisi.


