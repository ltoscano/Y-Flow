
Wito ada ya dawa ifutwe
NA MWANGI MUIRURI
MUUNGANO wa waathiriwa wa ugonjwa wa Kisukari jana waliitaka serikali kuondoa ushuru wa VAT katika madawa na vifaa vingine vya kuthibiti ugonjwa huo. 
Aidha, walitaka mikakati maalum iwekwe yenye nia ya kuwajumuisha katika mpango wa serikali wa matibabu ya bure katika hospitali zote za umma.
Walisema kuwa gharama ya kuthibiti ugonjwa huo imezidi kupanda na kuwatatiza kiasi cha wengine wao kuaga dunia bila kupata huduma.
“Utapata kuwa gharama kwa siku inakadiriwa kuwa Sh120 na bei hiyo inachangiwa pakubwa na ushuru wa VAT ambao serikali ilipachika bidhaa muhimu kwa kiwango cha asilimia 16,” akasema Mwenyekiti wa muungano huo Bw Reuben Magoko katika warsha iliyoandaliwa katika Mji wa Kenol Kaunti ya Murang’a Alilitaka bunge la kitaifa kujadili suala hilo na kuhimiza Hazina Kuu kuondoa ushuru huo ili wagonjwa wote wapate matibabu kwa bei nafuu.
Bw Magoko alisema kuwa Muungano huo utaandaa warsha katika Kaunti sita za hapa nchini ambazo zimeorodheshwa kama hatari zaidi katika takwimu za ugonjwa huo.
“Kaunti hizo ni Embu, Nairobi, Murang’a, Nyeri, Nakuru na Nyandarua. 


