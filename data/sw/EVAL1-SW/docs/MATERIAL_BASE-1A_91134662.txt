
Waziri Mkuu mpya alakiwa na maelfu
Na AFP
NEW DELHI, India MAELFU ya watu wanaomuunga mkono Waziri Mkuu wa India Bw Narendra Modi, walimlaki mjini mnamo Jumamosi alipozuru jiji hilo la New Delhi baada ya chama cha Hindu Nationalist kushinda uchaguzi mkuu. 
Bw Modi mwenye umri wa miaka 63 alisafiri kwa ndege hadi mjini New Delhi jana asubuhi kutoka nyumbani kwake katika jimbo la Gujarat.
Chama cha Bharatiya Janata cha mwanasiasa huyo kilizoa kura nyingi zaidi wakati wa uchaguzi mkuu uliokamilika.
Sasa Bw Modi anaendelea kuunda baraza la mawaziri.
Mwanasiasa huyo mbishi aliyetaniwa na waandamanaji wakimwita muuzaji chai ndiye aliye na wafuasi wengi zaidi nchini India katika muda wa miaka 30 iliyopita.
Wanaokiunga chama Bharatiya mkono walifika katika uwanja wa ndege wakibeba mabango kumsubiri Bw Modi.
Walikuwa wanatumbuizwa na bendi lakini walivuka vizuizi vilivyowekwa na polisi walipoona msafara wa Bw Modi.
Alitokea kwenye gari alilosafiria akitabasamu huku wafuasi wake wakiipamba msafara wa magari yake kwa maua.
“Bw Modi ndiye Simba wetu! Atahudumia watu wa India. Ataleta maendeleo na atafanyia kazi kila Mhindi,” mfanyabiashara ya duka Om Dutt mwenye umri wa miaka 39 alisema huku akionyesha matumaini makubwa.


