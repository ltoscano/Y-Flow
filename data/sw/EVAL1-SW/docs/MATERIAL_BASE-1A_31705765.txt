
Rwanda isipuuze makala ya BBC
Na WYCLIFFE MUIA
MAKALA yaliyopeperushwa na Shirika la utangazaji la Uingereza (BBC) mapema wiki iliyopita yamezua maswali mengi kuhusu ukweli na kiini cha mauaji ya kimbari yaliyotokea 1994 nchini Rwanda.
Kwa kutumia mahojiano ya waliokuwa M wandani wa Rais Paul Kagame pamoja na maafisa wa zamani wa umoja wa mataifa na wakimbizi kutoka Rwanda, makala ya Rwanda’s Untold Story huenda yakabadili fikra za wengi kuhusu udhabiti wa baadaye wa Rwanda na wananchi wake.
Cha kushangaza ni kuwa serikali ya Kagame pamoja na bunge la nchi hiyo imepiga marufuku BBC kwa kile walitaja kama ‘kuharibiwa jina na kudunisha Rwanda na wananchi wake’ Wiki iliyopita wabunge waliokuwa na ghadhabu walikubaliana kushinikiza serikali kufutilia mbali leseni ya shughuli za BBC nchini humo bila hata kutathmini kwa kina masuala yaliyoibuka katika makala hayo. 
Kwa nini Rais Kagame alidinda kufanyiwa mahojiano katika makala hayo iwapo hakuhusika na masuala yaliyofichuliwa? Mtangazaji wa makala hayo Jane Corbin anaelezea kwa kina matukio ya mauaji hayo na kuonyesha jinsi serikali ya Rais Kagame inavyo ‘ficha’ ukweli wali mengi kuhusu ukweli kuhusu nini hasa chanzo cha mauaji ya zaidi ya Warwanda milioni moja.
Kinyume na dhana ya wengi kuwa Rais Kagame alichangia kuzima mauaji zaidi ya kimbari, makala hayo yanadokeza sifa tofauti za rais huyo na jinsi alivyoweza kuwashawishi baadhi ya mataifa ya kigeni kuunga mkono utawala wake.
Aliyekuwa Waziri Mkuu wa Uingereza Tony Blair na Waziri wa Masuala ya Kigeni wa zamani William Hague ambao vilevile walikataa kufanyiwa mahojiano walihusishwa sana na matukio ya mauaji hayo jambo ambalo linadhibitisha mchango wa jamii ya kimataifa katika vifo hivyo.
Madai yaliyotolewa na aliyekuwa Mkuu wa Majeshi ya Rwanda Jenerali Kayumba Nyamwasa ambaye amekimbilia Afrika Kusini dhidi ya Rais Kagame yana uzito sana na hatua ya serikali na wabunge wa Rwanda kupuuzilia makala hayo huenda yakaitumbikiza Rwanda katika lindi la mizozo hatari ya kisiasa.
Kwa taswira ya uhakika, Bw Nyamwasa alisimulia jinsi alivyokuwa anashawishiwa na Rais Kagame kutekeleza mauaji ya jamii ya Hutus ili kupunguza idadi yao ambayo ilikuwa nyingi kupita jamii ya Tutsi.
Kupitia kwa watafiti wa Amerika na Uingereza ambao walifuatilia mauaji hayo kwa karibu, makala ya BBC yanadokeza jinsi Kagame alivyotumia kundi lake la Rwanda Patriotic Front (RPF) kunyamazisha wapinzani wake ili kujinyakulia mamlaka ya urais.
Mwanahistoria Prof Filip Reyntjens kutoka Ubelgiji alisema kuwa huenda Kagame akawa miongoni mwa ‘wahalifu hatari zaidi wa kivita’ walio mamlakani.
Kwa nini Kagame kwa miaka mingi hajajitokeza wazi wazi kueleza ukweli kuhusu madai yanayokaririwa na waliokuwa wandani wake dhidi yake na kuonyeshwa tena katika makala ya BBC? Licha ya serikali ya Kagame kuhuburi utangamano wa kijamii kwa nini bado baadhi ya raia wa taifa hilo wakiwemo Rene Mugenzi,Jonathan Musonera na marehemu Patrick Karegeya walikimbilia mafichoni katika mataifa mengine? Rais Kagame amekariri mara kadhaa kuwa Rwanda inahitaji serikali dhabiti ili kuzuia yaliyoshuhudiwa 1994, lakini ni muhimu rais huyo afahamu demokrasia ni kigezo kikuu cha anayoazimia na mtindo wake wa kutovumiliana na viongozi wengine hasa wa upinzani


