
Ferguson sasa ana Imani na Van Gaal
MANCHESTER: Kocha mstaafu, mkongwe Sir Alex Ferguson, ameeleza imani yake kwamba mkufunzi mpya wa Manchester United, Louis Van Gaal atafufua utukufu wa timu hiyo na kuwarejesha kwenye ramani ya soka waliyokuwa enzi za utawala wake.
Ferguson alistaafu kama kinara wa United mwishoni mwa musimu wa 2012/13 baada ya kuwaongoza kushinda mataji 38 kwa kipindi cha miaka 26.
Baadaye alimteua kocha wa zamani wa Everton, David Moyes kuwa mrithi wake lakini akafutwa miezi 10 baadaye kutokana na matokeo mabaya ambapo United ilimaliza msimu katika nafasi ya saba.
Kufuatia matukio hayo, ikiwepo kushindwa kufuzu kwa dimba la Uefa kwa mara ya kwanza katika kipindi cha miaka 10, United walichukua hatua kabambe kurekebisha hali hii kwa kumwajiri Van Gaal mwenye uzoefu mkubwa ambaye aliongoza taifa lake Uholanzi kumaliza wa tatu kwenye Kombe la Dunia mwezi Julai.
Kwa sasa Van Gaal anaitayarisha United kuvaana na Chelsea kesho jioni.


