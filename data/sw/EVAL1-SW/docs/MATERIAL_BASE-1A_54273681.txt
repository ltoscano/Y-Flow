
Aanika tupu mtandaoni
LELELE! Utapenda sasa au utachukia kwa haya mapya. Ndio kasheshe uswahilini sasa. Chrissy Teigen, mkewe mwimbaji mkali wa kazi za RnB, John Legend kapiga pozi uchi wa mnyama kwenye picha zilizotumika kwenye jarida la `Sports Illustrated Swimsuit'.
Ijapokuwa Chrissy katokea mara sita kwenye jarida hilo, hii mara ya saba imepitiliza kwa ubunifu aliokuja nao wa kuipamba akiwa tuputupu.
Mrembo huyo ambaye kwa sasa anatarajia kujifungua mtoto wao wa kike na mumewe Legend aliyefanya vizuri sana mwaka juzi na jana kwa kete yake All of Me aliamua kutundika mtandaoni picha hiyo aliyopigiwa kisiwani Zanzibar.
Katika picha hiyo mrembo huyo mwenye miaka 30, amepozi akiwa kwenye maji uchi wa mnyama huku sehemu zake za siri zikifunikwa na vidani vya almasi vilivyoandikwa `Zanzibar'.
Kwenye picha hiyo, Chrissy anatumia mikono yake kuficha chuchu za matiti yake.
Baadaye anasifia utaalamu na ubora wa mpiga picha Ruvena Fanador na kusema kuwa hakutarajia kama kweli picha zile zingetokea hivyo.
Wakati wengi wachukulia kama mwiko au ukiukaji maadili hasa hapa Afrika, kwao uzunguni ni mambo ya kwaida sana.
Ikumbukwe kuwa mwaka jana Chrissy alizua gumzo mitandaoni baada ya kutundika picha aliyompiga mumewe akiwa uchi ikionyesha makalio yake.


