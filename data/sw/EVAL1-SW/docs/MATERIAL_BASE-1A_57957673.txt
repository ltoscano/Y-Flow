
Hali ngumu ya uchumi yaathiri bei ya mifugo
NA CORNELIUS MUTISYA
BEI ya mifugo katika maeneo mengi ya Ukambani ilizidi kushuka kwa asilimia kubwa kutokana na ongezeko la wanyama hao sokoni.
Uchunguzi wa Taifa leo katika masoko ya Kaviani , Masii, Mitaboni, Mwala na Kathiani ulidhihirisha kuwa bei ya ngâ€™ombe wa Maziwa ilishuka mno kutoka Sh60, 000 hadi Sh50, 000, Ngombe dume aliuzwa Sh40, 000 badala ya Sh45, 000 ilhali ndama aliuzwa kati ya Sh 35 000 na 36 000 badala ya Sh40,000. Bei ya kuku wa nyama aliuzwa kwa Sh 800 badala ya Sh1,200 ilhali wa mayai aliuzwa kati ya Sh750 na Sh800 badala ya Sh 1000.
Mbuzi aliyekomaa aliuzwa kati ya Sh 7,000 na Sh 8,000 badala ya Sh9500 ilhali kondoo aliuzwa Sh6000.
Kulingana na mfanyabiashara mmoja wa mifugo eneo hilo, Bonface Kioko Nzioki , bei ya mifugo imeshuka kiasi hicho kutokana na ugumu wa maisha, kupanda kwa bei ya chakula na hata karo ya wanafunzi wa shule za upili na vyuo vikuu. 


