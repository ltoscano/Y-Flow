
Hali mbaya ya anga, theluji zilisababisha ajali ya ndege
PANGKALAN BUN, Indonesia HALI ya anga ilikuwa “sababu iliyochangia” ajali ya ndege ya AirAsia Flight 8501 na theluji huenda ilisababisha injini kuharibika, huku wapiga mbizi wakipata maiti nyingine jana baada ya hali mbaya ya anga ambayo imetatiza juhudi za uokoaji, kutulia kidogo.
Ndege ilianguka katika Bahari ya Java juma moja lililopita ikiwa na abiria 162 kutokamji wa Surabaya, Indonesia, kuelekea Singapore, na waokoaji wanatafuta “kifaa cha mawasiliano” ili kubainisha chanzo cha ajali hiyo.
Ripoti za awali katika mtandao wa BMKG, shirika la Indonesia la utabiri wa hali ya anga, zilipendekeza kuwa, hali ya anga wakati ambapo ndege ilianguka ndio ilisababisha janga hilo baada ya kuonekana kuoingia kwa mawingu ya dhoruba. 
“Kulingana na maelezo yaliyopokewa wakati ndege ilipofanya mawasiliano ya mwisho, hali ya anga ndio sababu iliyochangia ajali,” ripoti hiyo ilisema.
Sehemu tano za ndege hiyo sasa zimepatikana nje ya pwani ya Borneo, lakini hali mbaya ya anga ambayo imekuwepo wiki yote imetatiza juhudi za kutafuta kutafuta mabaki, zinazosaidiwa na nchi kadha ambazo ni pamoja na Amerika na Urusi. 
Hali ya anga ilipoonekana kutulia, wapiga mbizi waliingia ndani kwa sehemu ya mabaki na kupata maiti moja, huku ikifikisha idadi ya maiti zilizopatikana kuwa 31. Hata hivyo, hali ya anga ilirudia tena kuwa mbaya na kuwafanya wapiga mbizi kurudi juu tena.


