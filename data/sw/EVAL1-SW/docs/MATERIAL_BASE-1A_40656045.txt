
Waziri ajiondoa kutoka mbio za urais
KABUL, Afghanistan ALIYEKUWA waziri wa ulinzi, Bw Abdul Rahim Wardak jana alijiondoa kutoka kwenye kinyangâ€™anyiro cha urais wan chi hiyo huku vikosi vya wanajeshi wa NATO vikijiandaa kuondoka nchini humo.
Bw Wardak, ambaye ni mwanajeshi na mwanasiasa mkongwe, amekuwa mshauri mkuu wa rais Hamid Karzai.
Hata hivyo, mwanasiasa huyu hakuwa na uungwaji mkono kutoka kwa wapiga kura kwa ajili ya kura inayotarajiwa kufanyika Aprili 5.
Wanasiasa watatu wanaopigiwa upatu kushinda kiti hicho ni Bw Zalmai Rassoul, Abdullah Abdullah, ambaye aliibuka wa pili katika uchaguzi mkuu wa 2009 na aliyekuwa mwanauchumi katika benki ya dunia Bw Ashraf Ghani. 


