
Uteuzi wa Boinet waunganisha mahasimu
BARNABAS BII na PHILEMON SUTER
VIONGOZI wa Kaunti ya ElgeyoMarakwet wamezika tofauti zao za kisiasa kuhusu mzozo wa kustaafu kwa Inspekta Mkuu wa Polisi anayeondoka, baada ya kuteuliwa kwa Joseph Kipchirchir Boinet katika wadhifa huo.
Hatua ya Rais Uhuru Kenyatta kumteua Bw Boinet ambaye anatoka katika Kaunti ya Elgeyo-Marakwet, ilisifiwa na viongozi hao waliosema kuwa alifaa wadhifa huo.
“Uteuzi huo unafaa ikizingatiwa kuhitimu kwa kimasomo na uzoevu katika masuala ya kiusalama ya Bw Boinet,” alisema Seneta wa Elgeyomahasimu Marakwet, Kipchumba Murkomen.
Bw Boinet, ambaye amehudumu katika idara ya polisi kwa muda, atachukua mahali pa David Kimaiyo baada ya uteuzi wake kuidhinishwa na bunge.
Akiongea katika hoteli ya Poa Place Resort ambapo aliandamana na naibu gavana wa Elgeyo Marakwet Dkt Gabriel Lagat na wawakilishi kadhaa kutoka eneo hilo, Bw Kangogo alisema kuwa wataendelea kuunga serikali. 
Mbunge huyo ambaye awali alisema kuwa wabunge wa eneo hilo watajiondoa kutoka Jubilee iwapo pendekezo lao kuhusu uteuzi wa Inspekta Mkuu halingezingatiwa, alitoa wito kwa Spika wa bunge Justin Muturi kuitisha kikao maalum ili kuidhinisha uteuzi wa Bw Boinet.


