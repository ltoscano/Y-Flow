
Ukarimu wamchongea mchuuzi wa keki stejini
UKARIMU wa polo wa hapa ulimletea balaa tupu aliposhambuliwa na buda mmoja alipompatia mwanawe kipande U cha keki.
Kalameni huyo anafanya biashara ya kuwauzia abiria na wapita njia vitafunio hivyo pamjona na maji ya machungwa katika kituo cha magari mjini hapa.
Kwa sababu ya kuwa mcheshi, anapendwa sana na watu wengi na ni mtu mkarimu hasa kwa watoto," akasema mdokezi.
Hata hivyo, tabia yake ya ukarimu na ucheshi ilimletea balaa juma lililopita.
Siku hiyo, polo alirauka asubuhi na kuelekea kituo cha magari ya abiria anachopenda kukitambua kama "ofisi" yake ilivyo desturi yake ya kujisakia riziki ya siku.
"Siku hiyo, aliangukia bahati kwani kituo hicho kilikuwa kimefurika abiria na wa keki stejini JUJA, Kiambu.
wakazi wakiwa katika shughuli zao za ujenzi wa taifa," akaeleza mdokezi.
Hata hivyo, mambo yalibadilika mwendo wa alasiri. Wakati huo, mwanamume mmoja, mkewe na mtoto wao walifika katika steji. Mtoto huyo alipoona polo akiuza vitafunio alinyoosha mkono na kuchukua keki moja.
Ajabu ni kwamba badala ya kumuuliza mtoto huyo, jamaa alimuachilia ale keki hiyo.
"Kwa vile umejichagulia keki hiyo sitawalipisha. Nina hakika huyo mtoto ataniletea baraka tele," akasema polo.
Matamshi haya yalimfanya baba mtoto akasirike badala ya kufurahishwa na kitendo cha polo na akawa mkali.
"Ala! Ni nani amekwambia siwezi kununulia mtoto wangu keki ndipo umpe ya bure," akachemka buda.
"Ikiwa unadhani utamrai mke wangu kwa kununulia mtoto keki ya shilingi tano, basi huna bahati kwani nitamenyana na wewe vilivyo," alisema buda huyo kisha akamkaba koo polo huyo na kumzaba makofi usoni. Kwa bahati nzuri, mkewe akishirikiana na wakazi waliovutiwa na vurugu hizo waliingilia kati na kuwatenganisha.
Hata hivyo, walimlaumu polo kwa kujiletea balaa hiyo kwa kuwa mkarimu kwa watu asiojua.
Na MWANDISHI WETU 


