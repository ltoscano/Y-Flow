KIONGOZI WA MUSLIM BROTHERHOOD AKAMATWA

January 11, 2013
Serikali ya Misri imemtia mbaroni mwanasiasa maarufu, Essam El Arian, ambaye alikuwa mwanachama wa Muslim Brotherhood na Makamu Mwenyekiti wa chama cha Haki na Uhuru, ambacho ni sehemu ya Muslim Brotherhood. Kwa mujibu wa BBC, Bw. El Arian alikamatwa Jumatano katika mji mkuu Cairo, ambapo mwendesha mashtaka aliagiza akamatwe tangu Julai baada ya Rais Mohammad Morsi, ambaye alikuwa mwanachama wa Haki na Uhuru kuondolewa madarakani. Kukamatwa kwa kiongozi huyo ni moja ya hatua ya serikali iliyopo madarakani kudhibiti harakati zinazoendeshwa na kundi hilo lenye itikadi kali za Kiislamu ambazo zimepigwa marufuku. Shirika la habari la serikali ya Misri, Mena, limesema Bw. Erian anatarajiwa kufikishwa mahakamani wiki ijayo pamoja na Bw. Morsi na maafisa wengine wa Muslim Brotherhood. Picha zilizosambazwa kwenye vyombo vya habari vya Misri zinaonesha kukamatwa kwa Bw. Erian akiwa na tabasamu huku akiwa amesimama karibu na mifuko miwili. Kwa mujibu wa BBC kabla ya kwenda mafichoni, Bw. Erian alikuwa mwanachama maarufu wa Muslim Brotherhood.


