
Wakuzaji kahawa bado kuwa huru
LICHA ya kahawa kuwa uti wa mgongo wa uchumi wa kilimo nchini, mizozo ya usimamizi wa uzalishaji wa zao hilo pamoja na kushuka kwa bei, kumeyumbisha sana sekta hiyo.
Wakulima kadhaa wa kahawa hasa kutoka Mlima Kenya, wametishia kungâ€™oa mimea hiyo kufuatia hasara kubwa wanayopata na hatua ya serikali kupuuza malalamishi yao.
Agosti mwaka huu, matumaini ya wakulima wa kahawa wa kaunti ya Nyeri kupokea donge nono yalididimia baada ya gavana Nderitu Gachagua kutangaza kuwa, hawatalipwa kwa bei waliyoahidiwa awali. 
Bw Gachagua, alikuwa ameahidi wakulima kuwa watalipwa Sh100 kwa kila kilo ya zao hilo, lakini badaye akasema kuwa, bei waliyouzia vyama kadha wa kadha vya ushirika ilikuwa kati ya Sh50 na Sh83 kwa kilo.
Tayari muungano wa wabunge wa Nyeri wamemwandikia barua ya malamishi Waziri wa Kilimo Bw Felix Koskei, wakitaka atoe taarifa rasmi kuhusu mauzo ya kahawa ya Nyeri ya msimu uliopita.
Walisema kuwa, wanataka kuelewa kwa niaba ya wakulima ni jinsi gani mapato yao yalipunguka kwa asilimia 60.
Baadhi ya wakulima wamebadili mkondo wao wa kilimo na kuasi uzalishaji wa kahawa kufuatia utata huo. 
Na WYCLIFFE MUIA


