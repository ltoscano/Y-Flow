
Simu ya mpango wa kando yavuruga ndoa
Na CHRISTOPHER MWACHIA
KARIOKOR, VOI Simu ya mpango wa kando yavuruga ndoa TABIA ya jamaa wa hapa ya kuwa na mipango ya kando ilimtia pabaya mkewe alipompata akizungumza na kidosho mmoja kwa simu usiku.
Kulingana na minong’ono kutoka mtaa huu, jamaa alikuwa na mazoea ya kutoka nje kuongea na simu mara kwa mara akiwa nyumbani, jambo ambalo halikumfurahisha mkewe na akawa akishuku mienendo yake.
“Kila wakati kalameni alikuwa akitoka nje kuwasiliana na simu na mkewe akaanza kushuku kwamba alikuwa na jicho la nje,” akasema mdokezi.
Siku ya tukio, jombi alifika nyumbani na baada ya chakula cha jioni, akapigiwa simu na kama kawaida yake akatoka nje kuipokea.
Lakini mkewe aliamua kumfuata na kusikiliza aliyokuwa akisema na akathibitisha kuwa alikuwa akizungumza na mpango wa kando.
“Kilimchomfanya mkewe afahamu jamaa alikuwa akiwasiliana na kimada wake ni kusema alikuwa akimkosa aliyekuwa akizungumza naye kwenye simu,” akasema mdokezi.
Kwa hasira mama alimvamia mumewe, akamnyanganya simu na kuigongesha ukutani ikavunjika vipande vipande huku akifoka cheche za matusi.
“Leo ujanja wako wa kuwasiliana na mipango yako ya kando umefika mwisho.
Nimesikia yote uliyosema.
Hauna haya kamwe wewe,” mama aliwaka kwa hasira.
Jombi alijaribu kujitetea na kukataa Inasemekana mteja alipozidiwa kumwomba Hata kumwomba radhi mkewe lakini mama alikataa na kuapa kuwasaka vimada hao awafunze adabu.
Haijulikani ikiwa mama amefaulu kufanya alivyoapa.


