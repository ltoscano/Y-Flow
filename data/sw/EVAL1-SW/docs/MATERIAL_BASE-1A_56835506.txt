
Ugonjwa waua ng’ombe 200
SERIKALI ya Kaunti ya Kilifi imesimamisha kuingizwa kwa mifugo nje na ndani ya kijiji cha Takaungu kutokana na mkurupuko wa ugonjwa usiojulikana na ambao tukienda mitamboni ulikuwa umeangamiza zaidi ya n’gombe 200. 
Akiongea katika kijiji cha Kayanda ambacho kilipoteza zaidi ya n’gombe 100, waziri wa kilimo na mifugo katika kaunti Mwalimu Menza alisema kupoteza kiasi hicho cha mifugo ni janga kubwa ambalo limeacha watu wengi wakiwa hawana la kufanya.
Akiongea katika mkutano huo, waziri alisema tayari baadhi ya vipande vya mizoga vimepelekwa katika maabara ya serikali mjini Mombasa, huku majibu ya kwanza yakitarajiwa kutolewa jumatatu ijayo.
“Kwa sasa tunajaribu kuwa makini tukitaka kujua hasa ni ugonjwa gani huu wa ghafla,” akasema Godrick Mwaringa ambaye ni afisa wa mifugo katika kaunti ya Kilifi kusini. 
Aidha Menza aliwakataza wakazi kula mizogo ya n’gombe hao kwani itakuwa kutafuta janga jingine.
Kijiji cha Kayanda ndicho kilichoathirika zaidi kikiwa na zaidi ya ngombe 100 ambao walifariki kutokana 200 na ugonjwa huo ambao kwa sasa haujajulikana.
Mmoja wa wakazi ambaye ni mwalimu mkuu wa shule ya msingi ya Vuma Bi Mary Mungoma, aliamka tu asubuhi na kukuta mizoga ishirini ya ngombe wake ambao ndio tegemeo katika maisha yake baada ya mumewe kufariki miaka michache iliyopita.
“Mimi hata kwa sasa bado siamini. Kupoteza n’gombe wote ni hasara kubwa hasa katika maisha yangu kama mjane. 
Naomba serikali itusaidie,” akasema Bi Mungoma.
Mkazi mwengine aliye ajuza wa miaka 85 pia alipoteza ngombe wake 16


