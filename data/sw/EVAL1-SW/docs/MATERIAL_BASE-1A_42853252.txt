
Sh650 milioni yahitajika ili kukabili baa la njaa nchini
ZAIDI ya Sh 650 milioni inahitajika kwa kipindi cha miezi mitatu zijazo ili kuwalisha zaidi ya watu 200,000 wanaokumbwa na baa la njaa kufuatia hali ya kiangazi uliokithiri katika kaunti ya Baringo.
Hii ni kulingana na tathmini iliyofanywa katika eneo hilo na shirika la National Drought Management Authority (NDMA).
Tathmimini hiyo inaonya kuhusu ukosefu mkubwa wa chakula katika eneo hilo mwaka ujao huku magunia 200,000 pekee ya mahindi yakitarajiwa kuvunwa ikilinganishwa na magunia zaidi 800,000 kwa kawaida.
Kulingana na NDMA kaunti hiyo hutumia zaidi ya magunia 1.2 milioni kila mwaka ili kukidhi mahitaji ya wenyeji huku hali ikitarajiwa kuwa mbaya mwezi wa Juni, Julai na Agosti.
Mwenyekiti wa shirika hilo Bi Agnes Ndetei alisema kuwa serikali imeweka mikakati kuongeza chakula cha msaada kwa wenyeji.
Na WYCLIFF KIPSANG


