
Maandalizi ya ngoma ya vijana wa Abagusii
Sherehe zenyewe ziliandaliwa wakati maalumu, hususan jioni baada ya kazi za kutwa, ili kujiburudisha.
Hata hivyo, katika siku zilizotengwa kwa ajili ya mapumziko, kama vile Jumapili, uhi na kuendelea hadi magharibi.
Ngoma zilitofautiana kiumri.
Kulikuwapo na zile za vijana ambazo hadhira yake kubwa pamoja na watendaji walikuwa ni vijana.
Ngoma za wazee zilivutia wazee ilhali zile za watoto zilivutia hadhira na watendaji waliojumuisha umri huo mdogo.
Hatimaye, ngoma za wanawake aghalabu zilivutia jinsia ya kike.
Ilikuwapo dhana kwamba, ngoma ingevutia zaidi kulingana na umri au jinsia. Yamkini ndiyo sababu iliyoibua misemo kama vile: ngoma ya wanawake au wana haikeshi. 
Ukoko wa sherehe za ngoma ungali umesalia katika baadhi ya jamii. Hata hivyo, ngoma hizo zimeigiza mno utamaduni wa kigeni. Mitindo ya unenguaji wa viuno ni ile ya kuigwa kutoka katika utamaduni wa kigeni. Mathalani, baadhi ya wachezaji hunengua viuno vyao kwa kasi mno tofauti na ilivyokuwa katika mazingira ya kiafrika ambapo ngoma hizo zilianza asubSHEREHE za ngoma zilizilichezwa taratibu.
Pili, katika kucheza ngoma za kitamaduni, vijana wa kike kwa wa kiume hawakukaribiana mno; uso kwa macho, ilivyo katika mitindo ya kisasa.
Kila jamii ya kiafrika ilikuwa na sherehe za ngoma zilizoitambulisha.
Wabukusu walikuwa na Isukuti, Wakamba wakawa na Wathi au Kilumi na Waswahili wakawa na Chakacha. Majina ya ngoma yamkini yalitokana na ala iliyotumiwa kuicheza, maleba yaliyotumiwa wakati wa uchezaji huo ama miondoko na minenguo ya sehemu za mwili wakati wa kucheza ngoma. 
Katika jamii ya Abagusii ngoma ya Okongo, ambayo iliwavutia sana vijana, ilikuwa na mtindo maalumu wa kuicheza. Wachezaji waliukunja mguu mmoja, aghalabu ule wa kushoto na kurukaruka kwa mguu wa kulia huku wakiimba: Ae ae tokore Okongo, Ae ae tokore Okongo, Abana tokore Okongo tokore Okongo Abana tokore Okongo tokore Okongo.
Ngoma nyingine ya jamii hiyo ambayo ilivutia vijana kwa wazee na ambayo pia iliimbwa katika tambiko la kuombea mvua iliitwa Ribina. Jina hilo inasemekana lilitokana ama kwa malebo yaliyovaliwa wakati wa uchezaji wa ngoma yenyewe au kutokana na mtindo wa kucheza kwa kuzunguka duara huku wachezaji wakisukasuka mabega.
Katika mazingira ya kuombea mvua, mizunguko hiyo ilifanywa palipokuwa pamewashwa mabiwi ya mioto. Mavazi yaliyotumiwa kuchezea Ribina yalikuwa yametengenezwa kutokana na ngozi ya mnyama iliyowambwa na kupakwa mavuta fulani yaliyokuwa mfano wa rangi nyekundu ili kuilainisha.
Mavazi hayo yalifungwa mpaka kufikia sehemu ya maziwa kwa wanawake. Haya ndiyo yaliyoitwa kwa lugha yao `chingoba' ilhali rangi iliitwa `etago'.
Ngoma ya vijana wa Kikisii, ilifanyika wakati wa alasiri hivi baada ya kazi za kutwa. Japo hivyo, siku za mapumziko, aghalabu Jumapili, ngoma zilichezwa tangu asubuhi hadi magharibi.
Mahali pa sherehe palitangazwa mapema na habari kuenezwa ili kufikia koo nyingine. Koo mbali mbali ziliwakusanya vijana wao; wa kike kwa wa kiume, tayari kuhudhuria ngoma.
Vijana wa kiume waliwahakikishia usalama wenzao wa kike waliotoka nao katika mlango mmoja dhidi ya wanaume wachokozi kutokana mlango tofauti licha kushiriki katika sherehe hizo.
Zaidi ya koo tano au sita zingekutana mahali pa kucheza ngoma. Ukoo uliokuwa maarufu katika unenguaji wa viuno uliandamana na mchezaji wa ala ya kinubi au Obokano ilivyojulikana kwa lugha ya Ekegusii , pamoja na wasichana ambao walikuwa mahiri kwa kucheza ngoma. Kazi kubwa ya mmoja miongoni mwa mabinti hao; ambaye bila shaka alikuwa mchezaji bora, ilikuwa ni kuwakosoa waliokosea katika usakataji.
Katika makala yajayo, nitaangazia umuhimu wa ngoma ya vijana wa Kikisii.


