
WASOMALI 500,000 KUREJEA NYUMBANI

December 11, 2013

Wakimbizi zaidi ya 500,000 wa Somalia wanaoishi nchini Kenya,wanatarajiwa kurejeshwanyumbani baada ya Shirika la
Kimataifa la KuwahudumiaWakimbizi kutia saini mkataba na Kenya pamoja na Somalia kuhusu
kuwarejesha nyumbani wakimbizi hao.
Wasomali hao watarejeshwa kwa hiari nchini mwao katika kipindi cha miaka mitatu inayokuja. Kwa mujibu wa Shirika la Utangazaji la Uingereza (BBC),Wasomali wamekuwa wakitafuta hifadhi nchini Kenya kutokana na
vita na umaskini nchini Somalia.
Kambi mbili ambazo wakimbizi hao wanaishi ni Dadaab na Kakuma ambazo zinafanana na miji mikubwa kwa ajili ya idadi kubwa ya wakimbizi hao.
Baadhi ya wakimbizi pia wanaishi katika mtaa wa Eastleigh mjini Nairobi ambao unajulikana
kama Somalia ndogo kutokana na idadi kubwa ya Wasomali wanaoishi mtaani humo.
Wakimbizi wengi kutoka Somalia walitoroka kutokana na vita, baada ya Serikali kuporomoka
mwaka 1991.Wengi wao walizaliwa kambini na hawajawani kamwe kwenda Somalia.
Serikali za Kenya na Somalia pamoja na UN zimeanzisha rasmi mpango wa kuanza maisha mapya nchini Somalia na kushiriki katika mpango wa kujenga upya nchi yao.
Naibu Waziri Mkuu wa Somalia Fowsia Yusuf Adam, alisema Serikali inajiandaa kuwapokea
raia wake waliokuwa wanaishi ukimbizini.
Umoja wa Mataifa umesema kuwa, makubaliano ya kuwarejesha wakimbizi Somalia ni wito kwa
jamii ya kimataifa kujitolea kutafuta suluhu ya kudumu kwa mzozo ambao umeendelea kwa
miaka mingi bila kikomo.
Hata hivyo, changamoto ni kuwa mkataba huo unawataka wakimbizi kurejea kwa hiari ingawa wengi wanaona Somalia bado ni mahala pasipo salama na hivyo itakuwa vigumu kwao kurejea


