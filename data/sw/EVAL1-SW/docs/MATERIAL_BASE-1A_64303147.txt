
Raia wa Zambia waomboleza kifo cha Kiongozi Sata
Na AFP
LUSAKA RAIA wa Zambia wanaendelea kuomboleza kwa siku ya pili kufuatia kifo cha Rais wa taifa hilo Michael Sata, ambaye aliaga akipata matibabu mjini London.
Makamu wa Rais Guy Scott alichukua usukani huku uchaguzi mkuu wa urais ukitarajiwa kufanyika baada ya siku 90.
Rais wa Amerika Barack Obama aliongoza viongozi wengine wa dunia kutuma rambirambi zao huku akitoa wito kwa raia wa Zambia kuwa na mpito tulivu wa kisiasa.
Japo maafisa wa serikali walikuwa wanakana kuwa Bw Sata alikuwa mgonjwa, rais huyo mwenye umri wa miaka 77 alikufa akiendelea kupata matibabu katika hospitali ya kibinafsi ya King Edward,ila maradhi hayatatangazwa.
Amefariki siku chache baada ya Zambia kusherehekea miaka 50 ya uhuru.


