
Nyota wa Ufaransa aomba nafasi Senegal
Kiungo tegemeo wa zamani wa timu ya taifa ya Ufaransa ya vijana wasiozidi umri wa miaka 21, Younousse Sankhare ameomba akubaliwe kuichezea Senegal katika fainali za Kombe la Mataifa ya Afroika, AFCON 2015. Nyota huyo mwenye umri wa miaka 25 ambaye anaichezea klabu ya Guingamp nchini Ufaransa anaruhusiwa kuchezea Senegal kwa sababu wazazi wake ni wazaliwa wa Senegal.
Kwa mujibu wa sheria za FIFA, nyota huyo anakubaliwa kuchezea timu hiyo kutokana na kwamba hajaichezea timu ya taifa ya Ufaransa ya wakubwa.
“Nikubaliwa kuichezea Senegal itakuwa ni heshima kubwa kwangu,” alisema kiungo huyo.
Endapo ataitwa, kiungo huyo atakuwa katika kikosi ambacho kitakuwa kundi C pamoja na Algeria, Ghana na Afrika Kusini kwa ajili ya michuano hiyo itakayofanyika nchini Equatorial Guinea kuanzia Januari 17 hadi Februari 8.
Wanasoka wanaruhusiwa na FIFA kubadilisha uraia na kuchezea timu nyingine, ila kufuata sheria.
AFP 


