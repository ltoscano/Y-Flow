
Moyes adaiwa kupigana baa
ALIYEKUWA kocha wa Manchester United, David Moyes anachunguzwa na polisi kwa kuhusika katika mapigano katika baa moja mjini Lancashire.
Maafisa wa polisi walifahamishwa kuhusu hilo tukio ambalo kijana mmoja mteja katika baa ya Emporium iliyoko Clitheroe alidai kupigwa na mtu ambaye ilibainika kuwa ni kocha huyo aliyefutwa kazi wa Manchester United.
Wakati huo huo, nahodha wa Manchester United, Patrice Evra amekubali kuendelea kuichezea klabu hiyo hadi mwishoni mwa msimu ujao.
Hizi ni habari njema kwa kocha mpya wa klabu hiyo Louis van Gaal baada ya kuwa na wasiwasi kuhusu nyota huyo Mfaransa aliyekuwa miongoni mwa waliokuwa wametangaza nia ya kuondoka.
Beki huyo mwenye umri wa miaka 33 alikuwa akitafutwa na klabu za Inter Milan na Monaco lakini sasa ameamua kubakia Old Trafford.


