
Spika amkosoa kinara kuhusu uajiri wa kaunti
SPIKA wa Bunge la kaunti ya Nyeri, Bw David Mwangi amekosoa agizo la Halmashauri ya Mpito (TA) kwa kaunti ziachane na mpango wa kuajiri wafanyikazi wapya.
Alisema mwenyekiti wa halmashauri hiyo Bw Kinuthia Wamwangi hana mamlaka yoyote kisheria kuzishauri Serikali za kaunti kuhusiana na uajiri.
“Wamwangi anajifanya kuwa mshauri wa kisheria wa serikali za kaunti, ilihali huo si ukweli.
Hana mamlaka yoyote ya kusimamisha ajira hiyo kwa sababu anayeweza kufanya hivyo ni mkuu wa sheria,” akasema. Bw Mwangi alikuwa akizungumza mjini Nyeri jana, ambapo alisema halmashauri ya mpito inajaribu kuwa na umuhimu kwa kutoa ushauri haramu kwa serikali za kaunti.
Na KNA


