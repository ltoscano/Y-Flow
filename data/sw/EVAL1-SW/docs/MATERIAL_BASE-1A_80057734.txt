Yanayotokea Gaza ni ugaidi wa Kiyahudi
May 30, 2012

DUNIA inashuhudia kile ambacho tunaweza kabisa kukiita ugaidi unaofanywa na dola ’ State Terrorism’. Taifa la Israel linafanya vitendo vya ugaidi dhidi ya Wapalestina ambao kimsingi ndio wenye ardhi yao.
Lakini hili la ugaidi wa Kiyahudi lina historia inayoweza kusomwa hata kwenye Biblia. Na tuiangalie;
Kwa zaidi ya miaka 2000 iliyopita kikundi cha Wayahudi kilipambana vikali dhidi ya himaya ya Waroma katika iliyokuwa Palestina ya zamani. Kikundi hiki kiliitwa Salote, wenye hasira kali ikiwa na maana pia kuwa kilikuwa ni kikundi cha kisiasa na kidini chenye imani kali. Kikundi hiki kilitaka Wayahudi wote wazingatie yote kulingana na maagizo ya dini yao.
Wasalote walipambana kisiasa dhidi ya dola ya wavamizi ya Waroma. Wasalote waliongozwa na Myahudi Galileo ambaye amri yake ya kuwataka wafuasi wake kugoma kulipa kodi ndio ilikuwa chachu ya kuanzisha mapambano ya kigaidi dhidi ya wavamizi wa Kiroma. Jambo hili linashuhudiwa pia katika maandiko matakatifu ya Biblia juu ya kodi katika Agano Jipya.

Hatma ya Wayahudi haikujulikana , lakini kiongozi mpya alijitokeza na kuwaahidi Wayahudi ukombozi kutoka kwenye mikono ya wavamizi. Hatimaye, baada ya machafuko yaliyodumu kwa miaka sabini, Wasolote waliangamizwa baada ya Jerusalem kutekwa na hekalu kuangamizwa. Wasalote walirudi nyuma hadi kwenye vilima vya Masada.

Baada ya kushindwa huko kwa Wasalote, Wasalote wapatao elfu moja walijiua kwa pamoja. Wasalote waliwaua kwanza wanawake , watoto na wazee, baadae wanaume nao walijiua kabla ya Waroma hawajavitwaa vilima hivyo. Inasadikiwa tukio hili lilitokea mwaka 73 baada ya Yesu Kristo.
Wa-Assassine
Miaka elfu moja baadae lilijitokeza kundi jingine la kigaidi, hawa waliitwa Assassine. Hawa walikuwa wafuasi wa dhehebu la dini ya Kiisamu lililokuwa na makao yake makuu katika Iran ya leo. Kutoka huko Iran walimtuma kiongozi wao aliyeitwa Hassan Ibn Sabah, aende katika Mashariki ya Kati yote. Huko akafanye mauaji ya kulipwa.

Wafuasi wa dhehebu hili walifahamika pia kwa kuvuta bangi kabla hawajafanya tendo la kigaidi kwa jina la Allah. Hapa tunaona neno ”Assassin” kwa Kiingereza na hata kwa Kifaransa lina maana ya ”kuua” ”Assasination” kwa Kiingereza, na kwa lugha ya kiarabu linamaanisha ” Mla-bangi”. Wa-assassin walikuwa ni Waislamu wa madhehebu ya Shia. Vitendo vyao vya kigaidi viliwalenga zaidi Wasuni waliochukua sehemu kubwa ya Persia.

Kunako mwaka 1200 vitendo vya kigaidi vya Wa-assasasine vilikoma baada ya mjukuu wa Djingis Khan kuangamiza ngome na makao makuu ya Wa-assassine. Na ugaidi ukaanza kuenea hata katika pande mbali za dunia.
Tuyaangalie Mapinduzi ya Ufaransa kama mfano mwingine uliotokana na ugaidi wa dola.
Kwa kawaida Mapinduzi ya Ufaransa huangaliwa kwa kutazama tarehe ile Wafaransa walipovuka mstari wa Basti, tarehe 14 Julai 1789. Kuna historia yenye kuelezea tukio lile la kuvamia na kuvuka mstari ule. Kiuchumi taifa la Ufaransa lilikuwa katika wakati mgumu baada ya kushiriki vita kadhaa vyenye gharama nyingi na pia hali ya ufalme wa nchi kutokulipa kodi ikiwemo kufanya anasa ya kupindukia. Hali ya uchumi mbaya na mlipuko wa bei za bidhaa baada ya vita vya gharama nyingi ndio iliyopelekea wananchi kuanzisha mapinduzi yale.


