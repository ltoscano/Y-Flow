
Mauricio apewa kazi ya kuinoa Tottenham
LONDON, Uingereza TOTTENHAM Hotspur wamemwajiri Mauricio Pochettino kama mkufunzi wao mpya kwa mkataba wa miaka mitano.
Pochettino anachukua nafasi ya kocha aliyefutwa kazi, Tim Sherwood. 
Raia huyo wa Argentina mwenye umri wa miaka 42 aliyejiuzulu kutoka Southampton baada ya mwaka mmoja unusu atakuwa mkufunzi wa 10 katika klabu ya Tottenham tangu mwaka wa 2001.
Msaidizi wake Jesus Perez, kocha Miguel Dâ€™Agostino na kocha wa walinda lango Toni Jimenez pia wametoka Southampton ili kujiunga naye katika klabu ya Spurs.
Pochettino aliiambia tovuti ya Spurs kuwa klabu hiyo ilikuwa na sifa na historia nzuri sana na kuwa alifurahia kupewa nafasi ya kuwa mkufunzi. Kocha huyo wa zamani wa Uhispania alichukua usukani katika klabu ya Southampton mnamo mwezi Januari mwaka wa 2013 alipochukua nafasi ya Nigel Adkins na kuwaongoza kumaliza katika nafasi ya nane mwaka uliopita.


