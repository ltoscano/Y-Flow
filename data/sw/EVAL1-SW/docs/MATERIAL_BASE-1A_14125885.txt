fastjet yapunguza safari za Kilimanjaro – Nairobi
Fastjet imepunguza mtiririko wa safari zakeÂ kwenye njia ya Kilimanjaro Tanzania na Nairobi Kenya kuanzia Jumatatu Februari 15, 2016. 
Fastjet ambao awali walikuwa wanatoa safari za kila siku kwenye njia hii hivi sasa watakuwa wanafanyaÂ safari kutoka Uwanja Ndege waÂ Kimataifa wa Jomo Kenyatta hadi Uwanja wa Ndege wa Kimataifa wa Kilimanjaro mara mbili kwa wikiÂ siku za Ijumaa na Jumapili tu.
Mabadiliko yaÂ mtiririko wa safari utazifanya ndege za fastjet kuondoka Nairobi kila Ijumaa na Jumapili saa 5.40 na kutua Kilimanajaro saa 6.40 na safari ya kurudi ndege itaondoka Kilimanjaro saa 7.10 na kutua Nairobi saa 8.10.
Kupunguzwa kwa safari hizo kumetokana na kuwepo kwa mahitaji kidogo miongoni mwa wateja nyakati za wiki kutoka masoko yote mawili ya Kilimanjaro na Nairobi na hivyo kufanya safari za ndege za kila siku kutokuwa nzuri kibiasharaÂ kwenye siku hizo.
Shirika hilo limesema kuwa lengo lake ni kurejesha safari hizo kwenye njia ya Kilimanjaro â€“Nairobi pindi tu wateja wake watakapohitaji.
Safari za kila siku zaÂ kutoka Dar es Salaam na Kilimanjaro hadi Nairobi zilianza Januari 11, 2016.
Mahitaji ya abiria kwa safari za ndege kwenye njia kubwa ya kibiashara kati ya majiji ya Dar es Salaam na NairobiÂ Â ambayo kwa pamojaÂ yana idadi ya watu zaidi ya milioni nane yamekuwa ni ya kuridhisha na fastjet iko kwenye mawazo kuwaÂ ndege moja ni lazima iongezeke kwenye safari kati ya majiji haya miwili katika siku za usoni.


