
Afrika kupata fursa ya kuandaa Olimpiki
Na COPPERFIELD LAGAT
Ni wakati wa bara la Afrika kuandaa michezo ya Olimpiki, mkuu wa Kamati ya Olimpiki ya Kimataifa (IOC), Dkt Thomas Bach amesema.
Dkt Bach alisema haya huku akiisifu bara la Afrika kwa umaarufu wake wa ubingwa michezoni, akisisitiza bara hili laweza kuandaa michezo za Olimpiki.
Akihutubu katika ziara yake mjini Eldoret Jumapili, Bach alisema kuwa Afrika imeonyesha umaihiri kwa kuandaa michezo ya chipukizi iliyokamilika majuzi mjini Gaborone, Botswana.
“Afrika ina mabingwa waliobobea katika viwango vya juu na ndio maana ilipata kupewa kibali cha kuandaa michezo iliyozikutanisha timu kutoka bara nzima,” alisema Bach.
Bach, ambaye ni raia wa Ujerumani na aliteuliwa kuongoza IOC mwezi Septemba mwaka jana, alizindua chumba cha maamkuli katika shule ya upili ya Kipkeino mjini Eldoret.
“Tumeanza mikakati ya kupanga Olimpiki ya mwaka 2020 na Afrika itakuwa na nafasi nzuri ya kujitetea kwa kuwa haijawahi kuandaa Olimpiki tangia,” alisema Bach.
Bach alikuwa katika ziara yake ya pili baada ya kuzindua madarasa mwaka wa 2010 katika shule hii inayofadhiliwa na kamati hiyo ya kimataifa ya IOC.


