
China yakashifu matamshi ya uchochezi
Na MASHIRIKA
SINGAPORE, SERIKALI ya Uchina Jumapili ilikashifu Waziri Mkuu wa Japan Shinzo Abe na Mkuu wa Ulinzi wa Marekani Chuck Hagel kwa kutoa matamshi ya ‘kuchochea’ dhidi ya Beijing.
“Ujumbe wa Uchina unahisi kuwa hotuba za MaBw Abe na Hagel ni za uchochezi dhidi ya Uchina,” alisema Kanali Wang Guanzhong, Naibu Kamishn wa People’s Liberation Army (PLA).
Kamishna huyo ambaye alisimamisha kutoa taarifa yake rasmi wakati wa kongamano na wajumbe wa Urusi nchini Singapore, alisema matamshi ya wawili hao ‘hayakubaliwi’ “Hotuba zilizotolewa na Bw Abe na Hagel zinanipa taswira kuwa walikuwa na njama za kukabiliana na Uchina..hatutakubali na ni lazima wakome,” akasema.
Bw Hagel Jumamosi alionya Uchina dhidi ya ‘kuyumbayumba’ na akatoa ishara kadhaa kuhusu hatua hiyo. 


