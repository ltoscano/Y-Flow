
Amtaka mbunge atoe habari kwa polisi
Na KAZUNGU SAMUEL
KILIFI KAMANDA wa polisi wa Kaunti ya Kilifi, Bw Joseph Nthenge, amemuomba Mbunge wa Ganze, Bw Peter Shehe, kutoa habari anazojua kuhusu kuwepo kwa makundi haramu katika Ganze.
Akitoa habari hizo kwa maafisa wa usalama, itakuwa hatua kubwa Na KAZUNGU SAMUEL ya kukabiliana na visa vya utovu wa usalama katika eneo hilo kulingana na Bw Nthenge.
Akiongea na Taifa Leo afisini mwake hapo jana, Bw Nthenge alimtaka mbunge huyo kushirikiana na maafisa wa usalama katika juhudi za kukabiliana na visa vya utovu wa usalama katika eneo hilo la Ganze na maeneo mengine ya Kaloleni.
“Tunasikia habari zake kupitia kwa vyombo vya habari na tunashangaa ni kwanini akiwa na habari muhimu kuhusiana na usalama hawezi kuja na kutueleza ama kutuma mtu kutupasha habari hizo kwa undani zaidi.Katika hili swala la usalama, ni lazima tushirikiane,” akasema Kwenye mahojiano na Taifa Leo katika hoteli moja mjini Kilifi wiki iliyopita, mbugne huyo alisisitza kwamba kuna makundi ya vijana ambao wanadhani kukandamizwa na serikali.
Alisema vijana wameamini ni kupitia kwa kupigana msituni ambapo matakwa yao yanaweza kusikilizwa. Hata aliwataka vijana hao kutoka msituni na kuwaachia wazee kueleza shida zao zinazowakumba maishani.


