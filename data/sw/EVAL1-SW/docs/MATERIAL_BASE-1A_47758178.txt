
Mazingira ya kibiashara yamekuwa bora
MAZINGIRA ya kufanya biashara nchini yameimarika ikilinganishwa miaka ya awali.
Hizi ni habari njema kwa wafanyabiashara na wawekezaji wa humu nchini na kigeni kwa jumla tunaposherehekea sikukuu ya Jamhuri leo.
Katika hotuba yake wakati wa sherehe za Madaraka, Rais Uhuru Kenyatta alisema mwaka jana, serikali kupitia Hazina ya Vijana ilikuwa imetoa zaidi ya Sh1.8 bilioni kwa vijana 130,000kote nchini.
“Hii ni katika juhudi za kusaidia vijana wengi zaidi Kenya kufungua biashara zitakazokuza ufanisi wetu wa pamoja. Na ndio maana serikali yangu iliunda Hazina ya Uwezo inayotoa Sh6 bilioni kama mtaji na mafunzo ambayo vijana wetu wanahitaji sana,” akasema rais.
Naye Waziri wa Viwanda na Ustawi wa Biashara, Adan Mohamed alisema Kenya imeboresha mazingira ya kufanya biashara. Kwa mfano sasa inachukua saa 24 kusajili biashara, kinyume na awali ambapo ilichukua muda mrefu sana.
Mafanikio mengine ambayo yamepatikana katika kufanikisha shughuli za kibiashara ni usambazaji wa nguvu za umeme katika maeneo mengi ya nchi, upanuzi wa barabara, urahisishaji wa mbinu za kutelekeza malipo miongoni mwa hatua nyingine. 


