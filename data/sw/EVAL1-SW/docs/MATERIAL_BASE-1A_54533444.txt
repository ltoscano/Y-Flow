
Rais wa Benki ya Dunia akagua miradi ya Equity
RAIS wa Benki ya Dunia Dkt Jim Yong Kim, ambaye yuko humu nchini jana alizuru Benki ya Equity ambapo alipata fursa ya kukagua teknolojia inayotumiwa na benki hiyo.
Dkt Kim alizuru stoo ya wakala wa benki hiyo ya Francy Enterprises Equity Bank iliyo katika Chuo Kikuu cha Strathmore.
Akiwa chuoni hapo rais wa Benki ya Dunia ambaye alikuwa ameandamana na Mkurugenzi wa Benki ya Equity Dkt James Mwangi na Waziri wa Fedha Henry Rotich, pia alizuru maabara ya ubunifu wa kiteknolojia ambapo alishuhudia ufunguzi wa akaunti inayofahamika kama Hapo Hapo. 
Akaunti hiyo inawezesha wateja kuweka, kupokea na hata kutuma fedha kwa njia ya simu ya mkononi.
Dkt Mwangi alisema kuwa benki hiyo itatumia teknolojia mbalimbali ikiwemo simu za mkononi kuhakikisha kuwa Equity inawafikia watu wengi.


