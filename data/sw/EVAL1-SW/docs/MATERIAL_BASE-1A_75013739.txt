Dj Creme de la Creme asema atastaafu hivi karibuni

George Njuguna, ametangaza kuwa atastaafu Udj baada ya miaka miwili ijayo.
Taarifa hizi zinatarajiwa kuwaumiza M vichwa wengi wa mashabiki wake ambao hukubali sana vitu ambavyo yeye huvifanya kwenye ‘deck’.
Dj Crème ambaye pia ni MCee wa kulipwa, alitumia akaunti yake ya Instagram kudokeza haya bila ya kutoa maelezo zaidi ya ni kwa nini kaamua hivyo.
“Naapa kwa hakika kwamba, japo naipenda na kuienzi sana fani hii, nimesalia na miaka miwili pekee kufanya haya. Baada ya hapo nitaondoka kwa hili nimewakatia kauli,” Crème aliandika.
Ingawaje hakutoa sababu, wengi wanakisia kuwa Crème ambaye alikuwa DJ na MCee kwenye shindano la kudensi la Sakata Mashariki msimu huu, amewazia kufanya hivyo ili aweze kupata muda wa kutosha kusimamia kampuni yake ya Epic Nation Group.
Epic Nation Group hujihusisha na masuala ya uandalizi wa matamasha mbalimbali na biashara ya kimatangazo.
Kando na hilo, Dj Crème anaaminika kuchukua uamuzi huo ili pia kuwa karibu na familia yake changa iliyomjalia wana wawili.
Dj Crème alianza taaluma yake ya Udj na lebo ya Code Red DJs inayomilikiwa na Dj Stylez, aliyofanya kazi nayo kwa miaka mitano kabla ya kujiondoa.
MOJA wa MaDj wakubwa nchini Dj Crème de la Crème anayefahamika kwa majina kamili kama


