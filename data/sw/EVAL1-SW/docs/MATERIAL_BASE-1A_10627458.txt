
Akasirika kumpata mkewe na barobaro
BUDA wa eneo hili, alipandwa na wivu na kusababisha hasara gana akiburudika kilabuni akiwa na mwanamume mwingine.
Na KIMANI wa NJUGUNA
Jamaa huyo aligonga meza na kuvunja chupa ya pombe akimlaumu mama huyo kwa kumuonyesha dharau.
Inasemekana kwamba buda na mkewe waliishi kwa miaka mingi bila kuvurugana, hadi mwaka jana ndoa yao ilipoanza kukumbwa na matatizo.
"Mambo yaliharibika mwaka jana baada ya nyumba yao kugeuka kuwa ukumbi wa malumbano na vita," akasema mdokezi.
Hali hiyo ilimchosha mama watoto na akakusanya virago vyake na kutoweka.
Inasemekana juhudi za mzee wa bomakutafuta suluhu na mama watoto ziliambulia patupu mkewe alipokataa kata kata kurudi kwake.
Siku ya tukio, buda aliondoka kazini na kuelekea kilabuni ili kuteremsha chupa kadha za bia na marafiki wake ilivyokuwa kawaida yake. Baada ya kuwasili kilabuni, aliketi karibu na kaunta ili awe akipiga gumzo na mhudumu wa kilabu hicho. Mambo yalibadilika alipokuwa akielekea msalani.
"Mzee alipitia karibu na chumba kimoja cha kilabu hicho na kukosa kuamini macho yake alipomuona mke wake wa zamani akikumbatiana na barobaro wa umri wa chini wakibugia pombe.
"Oh no! This can't be happening to me!" akalia buda.
"Kwa hivyo ulikuwa unataka tutengane ili uweze kueneza ukahaba wako? Tena huna haya hata kidogo unawaharibu watoto rika ya wanao? Kamwe siwezi vumilia aibu na dharau kama hii," buda alisema kisha akaangusha meza na kuvunja glasi na chupa za pombe.
Isitoshe, alimkaba koo mwanamke huyo na kumuangushia ngumi usoni. Ajabu ni kwamba badala ya kumsaidia mwanamke huyo, barobaro alifyatuka kama risasi na kumuacha akipondwapondwa. Kwa bahati nzuri, mabaunsa wa kilabu waliingilia kati na kumuokoa mama huyo na hata kumlazimisha buda kugharimia hasara aliyosababisha. 


