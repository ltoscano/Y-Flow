
Mahakama yatoa kibali cha kukamatwa kwa Kethi 
MAHAKAMA moja ya Nairobi imetoa kibali cha kukamatwa kwa wakili Kethi Kilonzo kwa kukosa kufika mahakamani wakati wa kutajwa kwa kesi yake ambapo ameshtakiwa kwa kuiba kadi ya kusajili wapiga kura.
Hakimu Mkuu Hannah Ndung’u alisema ingawa anafahamu kuwa mahakama kuu ilisimamisha kwa muda kuendelea kusikizwa kwa kesi dhidi ya Bi Kilonzo, alipaswa kuwepo wakati wa kutajwa kwa kesi hiyo.
“Nimefahamishwa kuhusu amri ya mahakama kuu ya kusimamisha kesi mbele ya korti hii. Lakini agizo hilo halikufafanua kuwa akose kuhudhuria kutajwa kwa kesi hiyo na hivyo sasa ninatoa kibali cha kukamatwa kwake,” alisema Ndung’u.
Mnamo Jumatatu, Mahakama Kuu ilisimamisha kusikizwa kwa kesi dhidi ya Bi Kilonzo na aliyekuwa meneja tume ya uchaguzi Bw Godfrey Lemiso.
Na PAUL OGEMBA


