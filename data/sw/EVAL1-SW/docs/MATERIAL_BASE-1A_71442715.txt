
Kampuni zalaumiwa kwa uchafuzi wa mazingira
KAMPUNI zinazohusika na mchakato wa kutengeneza vyakula katika mji wa Eldoret zimelaumiwa kwa kuendelea kuchafua mto Sosiani. 
Naibu gavana wa kaunti ya Uasin-Gishu, Daniel Chemno alisema uchafuzi mkubwa wa mto huo unatokana na kemikali kwenye maji chafu na vyakula kutoka katika viwanda vya kutengeneza bidhaa ya vyakula mjini humo. 
Chemno alisema serikali kuu kwa ushirikiano na kaunti yake inatumia fedha nyingi kutunza na kusafisha mto huo ambapo juhudi hizo zinarudishwa nyuma kutokana na uchafu unaoachiliwa katika mto huo kutoka katika viwanda hivyo.
Gavana Chemno alitaka mamlaka ya utunzi wa mazingira, NEMA kushirikiana na idara ya mazingira katika kunti hiyo kuanzisha msako dhidi ya kampuni husika.


