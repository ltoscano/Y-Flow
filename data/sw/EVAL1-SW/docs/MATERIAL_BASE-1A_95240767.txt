
Bouteflika apingwa kuwania urais tena
Na AFP
ALGIERS, Algeria Wafuasi na wapinzani wa Rais Abdelaziz Bouteflika, mnamo Jumamosi waliandaa maandamano tofauti mjini hapa kuunga na kupinga hatua yake ya kugombea urais kwa kipindi cha nne kwenye uchaguzi utakaofanyika Aprili.
Hatua ya rais huyo mwenye umri wa miaka 77, ilitarajiwa licha ya kulazwa hospitalini jijini Paris kwa miezi mitatu baada ya kupata kiharusi.
Wafuasi wake wapatao 3,000 walikusanyika jijini kwa kile walichotaja kama kongamano la kitaifa la kuwahamasishwa vijana kupiga kura.
Walionyesha sinema kuhusu miaka 15 ya Bouteflika akiwa mamlakani na aliyekuwa waziri mkuu aliye pia msimamizi wa kampeni zake, Abdelmalek Sellal alitoa hotuba.
Wafuasi hao walipokuwa wakikutana, wapinzani wake waliandamana kwa amani upande mwingine wa jiji wakipinga hatua yake ya kugombea urais kwa kipindi kingine


