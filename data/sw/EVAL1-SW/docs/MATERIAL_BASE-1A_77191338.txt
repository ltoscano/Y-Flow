
Wanamgambo 6 wajeruhiwa
SANAA, Yemen BOMU lililipuka jana na kujeruhi wanamgambo sita wa Shiite katika jiji kuu Sanaa, afisa mmoja wa usalama alisema.
Ni kisa cha hivi punde katika msururu wa mashambulio dhidi ya wapiganaji wa Huthi waliovamia jiji kuu Septemba.
Mlipuko huo ulilenga kituo cha polisi wa Huthi katika wilaya ya Hayel, afisa huyo aliongeza.
Ulikujia siku moja baada ya shambulio jingine la bomu, ambapo kundi la kigaidi la Al-Qaeda lilikiri kutekeleza na liliwaua watu wanne, akiwemo mwanahabari, katika kusanyiko la Kihuthi katika mji wa Shiite wa Dhamar, kusini mwa jiji kuu. 
Mnamo Alhamisi, mlipuaji wa kujitoa mhanga aliwaua watu 49 katika sherehe ya kidini iliyoandaliwa na wafuasi wa Huthi, katika mji wa Ibb. Na AFP


