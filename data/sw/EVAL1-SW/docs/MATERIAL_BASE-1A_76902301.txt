
TFF YAMNGâ€™OA OSIA, WAMBURA AKAIMU NAFASI YAKE

May 11, 2013

Siku chache baada ya uongozi mpya wa Shirikisho la Mpira wa Miguu Tanzania (TFF), kuingia madarakani imempa likizo ya malipo Katibu Mkuu wake, Angetile Osiah hadi mkataba wake utakapomalizika. Uongozi mpya wa TFF chini ya Rais, Jamal Malinzi aliyemshinda mpinzani wake Athuman Nyamlani, uliingia madarakani Oktoba 27, mwaka huu huku Makamu wa Rais akichaguliwa Wallece Karia. Malinzi aliyerithi mikoba ya Leodegar Tenga, alikabidhiwa rasmi ofisi Jumamosi na kuanza kazi mara moja na kuahidi kuendeleza mazuri yaliyofanywa na uongozi uliopita chini ya Tenga. Wakati wa makabidhiano yaliyofanyika katika ofisi za TFF zilizoko katika Uwanja wa Kumbukumbu ya Karume, Ilala Dar es Salaam alimshukuru Tenga na Kamati yake kwa mazuri waliyoyafanya. Kwa mujibu wa taarifa iliyotolewa kwa vyombo vya habari jana ilieleza kuwa TFF imemteua, Boniface Wambura kuwa Kaimu Katibu Mkuu wa shirikisho hilo kuanzia jana. Wambura ambaye kitaaluma ni mwandishi wa habari, kabla ya kukaimu nafasi hiyo bado ni Ofisa Habari wa shirikisho hilo. Taarifa hiyo ilieleza kuwa Kamati ya Utendaji inaziomba klabu, vyama vya wilaya, vyama vya mikoa, vyama shiriki na wadau wote kumpa ushirikiano, Wambura katika utekelezaji wa majukumu yake


