
Nandwa akanusha Adel hakumfukuza
Na JOHN ASHIHUNDU
NAIBU wa kocha wa Harambee Stars, James Nandwa amesema hakuarifiwa kuhusu uvumi kwamba ameachishwa kazi kama naibu kocha wa timu hiyo.
Ripoti kutoka kambi ya mazoezi ya timu hiyo ya taifa inayojiandalia katika uwanja wa Kasarani zilisema kwamba kocha mkuu Adel Amrouche amemtimua Nandwa kwa kuchelewa kufika mazoezini.
Alipoulizwa kupitia kwa njia ya simu, Nandwa alikiri kwamba kuchelewa kwake kufika mazoezini kulitokana na shughuli nyingi za kuagana na uongozi wa AFC Leopards, klabu ambayo alikuwa akiandaa hadi walipotengana mwezi uliopita.
Nandwa alisema alikuwa amepanga kujiunga na kambi ya Harambee Stars jana kabla ya habari hizo kutokea.
â€œNilikuwa na shughuli nyingi zilizonifanya nichelewe na nilikuwa nikijiandaa kufika kambini leo (jana) baada ya kuwasiliana na wakuu wa soka nchini.
Kulikuwa na uvumi kwamba huenda aliyekuwa kocha wa Ulinzi Stars Salim Ali akashikilia kazi hiyo wakati Stars inajiandaa kucheza na Comros juma lijalo kwenye mechi ya kufuzu kwa Kombe la Afrika, hatua ya mchujo 


