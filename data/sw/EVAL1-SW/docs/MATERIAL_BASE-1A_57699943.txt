
Pendekezo la timu 18 katika ligi kuu lilivyozua tumbojoto
Na JOHN ASHIHUNDU

Na JOHN ASHIHUNDU hadi 18 kwa kiasi kulitikisa na kuyumbisha fani hiyo inayoenziwa na mashabiki wengi.
Pendekezo hili lilikabiliwa na upP inzani mkali kutoka kwa kampuni inayosimamia timu hizo ya KPL.
Baada ya pande zote kushindwa kukubaliana, ilibidi ujumbe wa maafisa wa FIFA kuzuru nchini kwa wiki mbili kutoa muongozo kuhusiana na malumbano juu ya utaratibu wa ligi hiyo.
Baada ya maafisa hao kukutana na wadau mbali mbali nchini, hatimaye waligundua Wakenya wengi wanaunga mkono pendekezo la timu kuwa 18 msimu ujao.
Mwelekeo huo ulizidi kuibua hisia mseto baada ya baadhi ya wachezaji waliostaafu kupendekeza ligi hiyo ijumuishe timu 20.
Kupitia kwa mwenyekiti wa chama cha makocha nchini, Ricky Solomon, wachezaji hao walisema kupanuliwa kwa ligi kutapatia timu za mashinani nafasi bora na vipaji vingi kutambuliwa.
Lakini baadhi ya maafisa wa soka nchini akiwemo mwenyekiti wa Mathare United, Bob Munro walihisi vuta nikuvute hiyo itaathiri mchezo huo pakubwa.
Munro, ambaye ni mmoja wa waanzilishi wa KPL alisema majibizano ya mara kwa mara kutoka kwa shirikisho la soka dhidi ya kampuni hiyo yaliogofya wafadhili.
Munro alisema klabu nyingi nchini zinakumbwa na matatizo ya kifedha ikiwemo klabu yake ya Mathare United, lakini vuta nikuvute ya kila mara haitasaidia chochote kuvutia wadhamini.
“Kuna mipango ya kuvutia wafadhili zaidi kuimarisha soka lakini haitawezekana iwapo mvutano huu utaendelea, Munro aliwaambia waandishi wa habari.
Lakini afisa mmoja wa ngazi ya juu katika shirikisho la soka alisisitiza kwamba msimu mpya utakuwa na timu 18 badala ya 16. 
“Uamuzi wa kuongeza timu za Ligi Kuu kutoka 16 hadi 18 utabakie kama tulivyoamua na kamwe hatutabadilisha. Tayari tumejulisha klabu zote 18, zile za Supa Ligi na pia za daraja la kwanza na tayari zimejiandikisha na kuambatana na sheria za soka nchini,” alisema John Kariuki ambaye ni Afisa wa mawasiliano katika afisi za shirikisho hilo la soka nchini.
Timu zote zilipewa muda wa kujiandikisha upya na shirikisho hilo kulingana na sheria 17 ya soka nchini.
PESA Wasimamizi hao walidai kwamba KPL walikuwa wakipigania timu zibakie kuwa 16 ili waendelea kunyonya pesa za wadhamini.
ENDEKEZO la wasimamizi wa soka nchini kutaka idadi ya timu za Ligi Kuu nchini kuongezwa kutoka 16 Lakini akijibu madai yao, Afisa Mkuu wa KPL, Jack Oguda alisema wasimamizi wa kampuni yake walikataa pendekezo la kuongezwa timu hadi 18 siku moja tu baada ya Kakamega Homeboyz na Nakumatt FC kupandishwa ngazi.
Taarifa ya wasimamizi wa soka nchini ilisema: “Sisi ndio tuliochaguliwa kusimamia kandanda nchini na tuko na jukumu la kufanya mamuzi kulingana na sheria za FIFA.
Miongoni mwa mujukumu yetu ni kuondoa na kupandisha timu kila baada ya msimu kumalizika.
“Yote tunayotekeleza yalipishwa katika mkutano wa washikaji dau uliofanyika mjini Naivasha mnamo 2013, ambao uliodhuriwa na wawakilishi wote wa klabu za KPL kupitishwa rasmi kwenye mkutano wa mwaka uliofanyika Kenya School of Monetary Studies.
“Tuko na utaratibu ambao sasa hatutakubalia mtu mwingine kuingilia mamlaka ya soka nchini.” KPL iliupinga mpango huo kupitia kwa taarifa iliyotumwa kwa vyombo vya habari.
KPL ilitangaza kwamba baada ya kikao cha kamati kuu, wanakamati walikataa pendekezo hilo licha ya wasimamizi wa soka kusisitiza kwamba waliafikiana makubaliano.
Katika taarifa hiyo, KPL ilidai kwamba sheria za ligi hiyo zinakubalia timu mbili kuteremshwa ngazi na mbili kupandishwa kutoka ligi ya taifa.
Mfumo wa timu 16 ulianzishwa 2008 ili timu ya taifa iwe na nafasi ya kutosha kushiriki katika mechi za kirafiki na michuano ya kimataifa kuambatana na ratiba ya FIFA/CAF kwa lengo la nchi kuimarika katika viwango vyake vya kimataifa vya FIFA.
Kulingana na Oguda, mfumo huo pia ulitilia mkazo maslahi ya afya ya wachezaji kwa vile timu nyingi nchini hazina bima kwa wachezaji wao wanapoumia.
KPL ilidai tangu ianze kufanya kazi pamoja na chama cha soka, Kenya iliorodheshwa katika nafasi nzuri zaidi ya 68 kwenye viwango hivyo vya FIFA. “Tunasikitika kuona timu hii ikiwa nafasi ya 116, hali inayoonyesha jinsi tunavyozidi kwenda nyuma.” MFUMO Mfumo huo ulikubaliwa baada ya Kamati ya FIFA ya Maridhiano ya 2004 FIFA jijini Cairo ambapo wawakilishi wa FIFA, CAF, Serikali, klabu na wasimamizi wa soka walikubaliana idadi ya timu ipunguzwe kutoka 24 hadi 16.
Oguda alidai kuwa tangu wakati huo, hali ya soka nchini imeimarika kuliko ilivyokuwa awali.
Kulingana na utafiti uliofanywa katika ligi za mataifa ya CAF timu pekee zilizo na zaidi ya timu 16 kwenye ligi zao ni Nigeria na Misri, ambayo yana idadi kubwa ya wananchi kuliko Kenya na ufadhili wa kutosha, lakini hayakufuzu kwa fainali za Kombe la Mataifa ya Afrika za 2015.
Taarifa hiyo ilidai kuwa ligi ikipanuliwa, timu zitakuwa na mzigo mkubwa kufuatia idadi kubwa ya mechi ambazo klabu zinacheza tangu mwanzo hadi mwisho wa msimu.
Hapa nchini, pendekezo la kuwa na timu 18 kutoka 16 katika Ligi Kuu ya Kenya (KPL) msimu ujao limewavutia washikadau na mashabiki wengi.
Tayari shirikisho la mchezo huo pamoja na kampuni inayosimamia na kuendesha ligi hiyo zimeanza mikakati ya kuhakikisha pendekezo hilo linatekelezwa.
Kwenye kikao maalum na washikadau wa mchezo huo, pendekezo la kubadilisha kalenda ya mchezo huo nchini ili iende sambamba na ligi za mataifa ya Ulaya liliwasilishwa.
Majadiliano hayo yalianzishwa baada ya Afisa Mkuu wa KPL, Jack Oguda kusisitiza kwamba sheria ya sasa ya kampuni hiyo hairuhusu ligi kuwa na zaidi ya timu 16.
Uhasama baina ya shirikisho linalosimamia soka nchini FKF na kampuni ya KPL ulichukua mkondo mpya baadaye ya KPL kupokonywa mamlaka ya kusimamia klabu za ligi kuu na hata ikaamrishwa ibadilishe jina.
Kupitia kwa naibu mwewnyekiti wao, Robert Asembo FKF ilitangaza kuchukua jukumu la kuendesha ligi hiyo rasmi kuanzia mwaka ujao.
Asembo alitangaza kuvunjilia mbali kampuni zote zilizokuwa zikifanya kazi chini ya SuperSport na kutangaza kufanya mazumzo mapya kuhusu udhamini wa ligi hiyo.
Klabu zote nchini ziliamriwa kujiandikisha upya na FKF kabla ya Desemba 15.
Kwenye mapendekezo hayo, Ligi ya Daraja la Kwanza (Supa Ligi) itabanuliwa kutoka timu 24 hadi 28 ambapo zitagawanywa katika makundi mawili kila moja likiwa na timu 14.
Baada ya mapendezo hayo, ukaguzi mkali ulianzishwa kuhusu kutathmini jinsi KPL ilivyotumia pesa kwa kipindi cha miaka mitano.
Kikao hicho kadhalika kilipendekeza kufanya mabadiliko katika kalenda ya Kenya ili iende sambamba na za mataifa ya Ulaya.
Asembo alisema wanatarajia udhamini wa soka kutoka kwa kampuni za SuperSport, EAB, GOtv na Kenya Power.
Hatimaye, Shabana na Posta Rangers ziliingia Ligi Kuu na kuanza kusuka vikosi vyao.
Shabana ilisajili mastaa saba wenye usoefu wa miaka mingi akiwemo Joseph Emeka kutoka Ushuru FC awali kama KRA.
Nyota huyo aliwahi kuwa mfungaji bora ligini wakati huo akiichezea Tusker FC.
Gavana wa Kisii, James Ongwae ni miongoni mwa waliotangaza kuisaidia timu hiyo kwa hali na mali.
Katika mchango wa kaunti yake, Ongwae alitangaza kuurekebisha uwanja wa Gusii Stadium kwa mechi za nyumbani za klabu hiyo.
Rangers kwa upande wake ilirejesha baadhi ya wachezaji wake waliokuwa nje kwa mikopo na sasa inajivunia kikosi imara.
Kadhalika wakuu wa klabu hiyo walimleta kocha John Kamau kutoka Thika United.


