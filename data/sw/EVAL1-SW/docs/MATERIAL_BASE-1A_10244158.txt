
Wafanyabiashara Gikomba waendelea kukadiria hasara
WAFANYABIASHARA katika soko la Gikomba wanaendelea kukadiria hasara baada ya mali yao yenye thamani ya mamilioni ya pesa kuteketezwa na moto uliosemekana kusababishwa na hitilafu za stima Jumatatu siku.
Moto huo unasemekana kuanza katika kibanda kimoja cha kuuza chakula na kusambaa katika vibanda vingine vya kuuzia samaki.
Mali iliyochomeka ni pamoja na nafaka, nguo za mitumba na chakula katika vibanda vilivyokuwa karibu.
Maafisa wa kuzima moto wa jiji la Nairobi pamoja na maafisa wa Usalama wa Angani walifika eneo hilo na kuokoa baadhi ya mali ambayo haikuwa imeteketezwa na moto huo. 
Naibu wa Polisi kaunti ya Nairobi Moses Ombati alithibitisha kisa hicho na kusema polisi wanaendelea kuchunguza chanzo cha moto huo.
“Kufikia sasa hatujui thamani kamili ya mali iliyochomeka lakini baada ya kukamilika kwa uchunguzi tutatoa taarifa rasmi,” alisema Bw Ombati.
Bw Ombati aidha alifafanua kuwa hakuna mtu yeyote aliyejeruhiwa katika mkasa huo.
Na WYCLIFFE MUIA 


