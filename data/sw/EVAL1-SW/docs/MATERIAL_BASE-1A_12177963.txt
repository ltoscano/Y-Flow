
Ampiga kwa kula uroda na mkewe
BULAWAYO, Zimbabwe MWANAMUME kutoka Bulawayo alikamatwa kwa kumjeruhi mfanyakazi wake wa shambani alipompata akila uroda na mkewe.
Kwa mujibu wa tovuti ya myzimbabwe.co.zw, Patrick Mbedzi alimpata Mncedisi Sibindi, 19, kitandani akifanya mapenzi na mkewe.
Kwa hasira, Mbedzi alimpiga mfanyakazi huyo mkononi kwa shoka.
Alikuwa amerudi nyumbani kuchukua simu yake.
Alimwita mkewe lakini hakupata jibu.
Mbedzi alisema aliingia shauku alipopata mlango wake wa chumba cha kulala kimefungwa.
Aliuvunja kwa shoka na kuwapata Ndlovu na Sibindi tuputupu kitandani.
Ndlovu na Sibindi walikana kushiriki ngono na kudai walikuwa wakiweka pazia chumbani humo.
Lakini mwenye nyumba hakukubaliana na madai ya wawili hao na kuamua kuchukua shoka kwa ajili ya kumtia adabu.
Mshukiwa anatarajiwa kufunguliwa mashtaka mahakamani.
MASHIRIKA


