Bátála na bolámu bwa bangó mpé bábɔngisa nzelá ya bolámu bôná bankɔ́kɔ batíkélá bangó. Bátála na bolámu efándeli ya bato bánsɔ ya Kongó mpé bábɔngisa mánsɔ na bolámu mpɔ̂ mbóka nyɔ́nsɔ ya bangó ébɔnga.

Mondɛ́lɛ́ ezalí mokósoli monɛ́nɛ. Ebɔngí sé bato ya Kongó báyéba kobátela bilɔ́kɔ ya bangó biye bizalí kozwama na mokili mwa bangó. Báyéba na bolámu te mondɛ́lɛ́ akolinga te básála mánsɔ mpɔ̂ ya mbóka ya bangó. Akosála mánsɔ mpɔ̂ bázala na mitéma mabé ya bobɔngisi mbóka ya bangó. Ndé sɔ̂lɔ́ sɔ́kí moto ya Kongó alingí mbóka ya yĕ, akokí kosála mánsɔ ekokí sɔ́kí alobí te akosálela bato ya Kongó mosálá o Kongó yĕ kosála, mpɔ̂ sɔ́kí akúfí, bato bakoyá o nsima ya yĕ báyéba malámu te sóngóló tŏ pakala asálákí elɔ́kɔ mpɔ̂ ya mokili ya yĕ moye bobéngámí Kongó.