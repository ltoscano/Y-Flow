
Sido yakopesha wajasiriamali Sh50 milioni
Mwanja Ibadi, Mwananchi mibadi@mwananchi.co.tz
Lindi. Shirika la Kuhudumia Viwanda Vidogo Vidogo (Sido)
mkoani Lindi limetoa mkopo wa zaidi ya Sh50 milioni kwa vikundi sita vya ujasiriamali ili kukuza biashara.
Akikabidhi mkopo huo, Mkuu wa Wilaya Lindi, Yahaya Nawanda aliwataka wajasiriamali kuutumia kama ilivyokusudiwa ili kufikia malengo ya Serikali ya kupambana na umaskini.
Nawanda aliwakumbusha wajasiriamali hao kurejesha mikopo hiyo kwa wakati ili waweze kuko pesha kwa vikundi vingine vya wajasiriamali.
Aliwataka wananchi hasa vijana kutumia fursa zilizopo kujikwamua kiuchumi badala ya kushinda vijiweni na kulalamika hakuna ajira.
Kaimu Meneja wa Sido Mkoa wa Lindi, Salma Ali alisema wajasiriamali 49 kutoka vikundi hivyo wamepewa Sh58 milioni ili kuimarisha mitaji yao na kuondokana na umaskini.
Salma alisema pamoja Sido kutoa mikopo bado wanakabiliwa na changamoto mbalimbali ikiwamo wakopaji kushindwa kutekeleza makubaliano ya marejesho kwa wakati. 


