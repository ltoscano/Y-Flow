
Cafu ataka kombe lisalie nchini Brazil
SAO PAOLO, Brazil , NAHODHA wa zamani wa timu ya Brazil, Cafu amewashauri vijana watakaowakilisha timu hiyo kushinda taji hilo ili kufuta machozi ya kupoteza fainali za 1950.
Brazil iliyoandaa dimba hilo mwaka huo ilitandikwa 2-1 na Uruguay katika fainali mbele ya mashabiki 200,000 wa nyumbani.
Cafu aliyeongoza Samba Boys kutwaa taji la dimba hilo mnamo 2002 ilipoandaliwa nchini Korea Kusini na Japan. 
“Iwapo hatutashinda kombe hili mara hii, basi machungu ya kupoteza taji nyumbani mnamo 1950 yataturudia,” Cafu alisema.
Yeye ndiye mwanasoka wa pekee kuwahi kushiriki fainali tatu za Kombe la Dunia katika makala ya 1994 waliposhinda, 1998 walipocharazwa na wenyeji Ufaransa na 2002.
“Brazil imezoea kuwa timu Brazil hatari zaidi katika fainali za Kombe la Dunia na mara hii matumaini ya mashabiki ni mengi na tunatarajia vijana hao kufanya mambo makubwa.”


