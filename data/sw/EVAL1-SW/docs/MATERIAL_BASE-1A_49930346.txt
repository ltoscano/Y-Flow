
Gavana ataka mgao kuongezwa
NA OSCAR KAKAI
TUME ya ugavi wa raslimali nchini (CRA) imeombwa kuongeza mgao wa fedha za kaunti zilizotengwa ili kuimarisha miundo msingi na kupunguza umaskini katika kaunti hizo.
Gavana wa kaunti ya Pokot Magharibi, Simon Kachapin ameitaka serikali kuhakikisha kuwa raslimali zinafika mashinani ili kuimarisha ugatuzi na ili wananchi waweze kupata huduma za kutosha.
Akiongea wakati wa ziara ya eneo la Pokot Kasakazini, Gavana huyo alisema kuwa kuna haja ya tume ya ugavi wa raslimali nchini kufanya ukaguzi katika kaunti zote nchini ili kubaini mahitaji ya kila kaunti. 
“Ni vyema ukweli ubainike ili wananchi wapate huduma za serikali,”alisema. Kachapin alisema kuwa ,kaunti zingine hupokea fedha nyingi huku zingine zikipewa fedha kidogo ili hali zinashida ambazo zinafanana.
Kiongozi huyo alitilia shaka mfumo unaotumiwa na tume hiyo kwa ugawaji wa fedha kama mbinu duni.
Alisema kuwa mbinu hiyo hainyoeshi ukweli wa shida ambazo zimekabili kaunti tofauti huku kaunti nyingi zikiendelea kupata shida sababu ya kupokea mgao duni


