
Rais ataka korti zishirikiane na Serikali
M. NDURYA na S. KARANJA
RAIS Uhuru Kenyatta jana aliitaka idara ya Mahakama iangalie upya uhusiano wake na vitengo vingine vya serikali, akisema kwamba baadhi ya maamuzi ya mahakama yanaathiri utendakazi wa serikali.
Huku akisisitiza kwamba afisi yake haina nia yoyote ya kukandamiza uhuru wa idara ya mahakama, rais alieleza kukerwa na baadhi ya maagizo ya majuzi ya mahakama ambayo amesema yamekuwa kama lebo (alama) ya jinsi mahakama inavyotekeleza wajibu wake.
Alisema maagizo ya aina hiyo sharti yakome kwa M. NDURYA na S. KARANJA sababu yanasababishwa kukwama kwa shughuli muhimu za nchi na kufanya ionekane kana kwamba kuna mgogoro serikali na vitengo vyote vitatu vya serikali vinazozana.
“Utoaji wa maagizo ya kusimamisha hiki au kile kila mara umeaathiri na kudunisha uwiano kati ya mikono mitatu ya serikali katika nchi na jambo hili sharti likome,” akasema.
“Kuna malalamishi ambayo yametolewa na serikali kuu pamoja na Bunge ambayo Mahakama lazima iyasikize ikiwa inataka ionekane kwamba kunatendwa haki kwa wote,” akaongeza.
Rais alinena haya alipofungua kongamano la kila mwaka la chama cha Majaji na Mahakimu kutoka Afrika katika hoteli ya Inter-Continental Hotel jijini Nairobi.
Zaidi ya majaji na mahakimu 300 kutoka Afrika na Jumuiya ya Madola wanahudhuria kongamano hilo la wiki nzima.
Rais alisema haki si suala la mahakama pekee bali ni jukumu la watu wote, ambayo itafanya vitengo vingine vya serikali na taasisi za umma zifanye kazi kama washirika. 


