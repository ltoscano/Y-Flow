
Mvutano wafanya uchaguzi wa wakulima kuhairishwa
UCHAGUZI katika chama kimoja cha ushirika katika kaunti ya Nyamira kinachokumbwa na mzozo wa uongozi ulitibuka baada ya wenyehisa kukosa kukubaliana kuhusu waliohaa kushiriki zoezi hilo.
Maafisa wa Wizara ya Biashara na Idara ya Vyama vya Ushirika walilazimika kuahilisha uchaguzi huo wa kiwanda cha Nyabomite baada ya baadhi ya wakulima kuteta kuwa wale walioruhusiwa kushirki uchaguzi hawakuwa wanahisa halali.
Ilibidi maafisa wa polisi kuingilia kati kuawatuliza wakulima hao.
Kamishna wa vyama vya ushirika wa kaunti hiyo Bw Charles Sato na waziri wabiashara na vyama vya ushirika katika Kaunti ya Nyamira, Bw Jones Omwenga walisema tarehe mpya ya uchaguzi huo itatangazwa.
Alisema wakati uchaguzi utakapoandaliwa wakati wa mkutano mkuu wa mwaka, wakulima wataamua kama viongozi waliopo watabaki uongozini au la .
“Wakulima wako na haki ya kuamua ni nani ataongoza biashara yao kwenye kiwanda hicho na hii ndiyo sababu yetu kutaka kuhakikisha kuwa kunao uchaguzi huru na wa haki,” Bw Sato akasema. 
Na HENRY NYARORA


