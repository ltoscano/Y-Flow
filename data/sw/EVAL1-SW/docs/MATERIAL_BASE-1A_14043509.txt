
SHUNGI LA NYWELE LA JOHN LENNON LAUZWA SH3.5M
ALIYEKUWA mwanamuziki maarufu wa Rock kutoka Uingereza John Lennon na mwanzilishi wa bendi ya The Beatles aliyefariki miaka 36 iliyopita, ameingiza zaidi ya milioni Sh3.5 milioni akiwa kaburini juma hili.
Wajua mjini kila kitu kina thamani, yaani ukikihitaji lazima utoe hela. Sasa kumhusu Lennon, shungi lake la nywele limeuzwa kwa dola 35,000 kwenye soko la mnada lililopigwa na kinyozi wake wa zamani. 
Kinyozi huyo Mjerumani alipiga mnada shungi la nywele za nguli huyo alizomnyoa 1966, kipindi akiwa anajiandaa kuvalia uhusika kwenye filamu ya How I Won The War.
Kinyozi alificha shungi hilo baada ya kumnyoa msanii huyo alipokuwa akijiandaa kuigiza katika filamu hiyo yake ya kwanza. Lennon aliuuawa mwaka wa 1980 mjini New York, Marekani.
Mnunuzi aliyenunua shungi hilo na aliyekwepa kutambulika, anasemekana kuwa ni shabiki sugu wa The Beatles na hasa Lennon.
Inashangaza sana kusikia shabiki huyo aliamua kununua shungi hilo lenye urefu wa nchi nne kwa kiasi hicho kikubwa cha pesa, nywele ambazo zilikatwa miaka 50 iliyopita.
Taarifa za biashara hizo zimethibitishwa na duka la mnada la Heritage Auction la Dallas, Texas.
Bidhaa zingine zilizotumika na kundi hilo la muziki la The Beatles pia ziliuzwa katika mnada huo. Baadhi ya bidhaa hizo ilikuwa nakala maalum ya albamu yao ya Yesterday and Today, iliyouzwa kwa dola laki moja u nusu (150,000) sawa na Sh15 milioni.


