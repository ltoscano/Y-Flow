
Wakulima wagoma kuchuna majani chai
Na GRACE MUMBI GITAU
OTHAYA, TETU WAKULIMA wa Tetu na Othaya wamegoma kuchuna majani chai kwa madai ya kutolipwa marupurupu yao ya mwezi wa Mei.
Kulingana na wakulima hao, waliitwa kwenye mkutano na malipo yao ya ziada kwa sababu mapato yalitokana na mazao yao yalikuwa finyu. 
Wakulima walitishia kuendelea na mgomo huo iwapo hawatalipwa au kupata maelezo thabiti ya kutolipwa.
Walieleza hofu ya watoto wao kufukuzwa shule kwa kutolipa karo iwapo watakosa peni hizo.
Waliwafafanulia wanahabari kuwa malipo hayo ya zida yangelipa mikopo waliyokuwa wamechukua wakati wa kukuza mmea huo. 
Vituo vingi vya kukusanya majani haya vilibaki vimefungwa na bila dalili za uwezekano wa kufunguliwa.
Waliutetea mgomo wao kwa madai ya kutokuwa na fedha za kugharamia kuchunwa kwa majani chai katika mashamba.
Wakulima hao walisisitiza kuwa wangefahamishwa mapema kuhusu uamuzi ule ili kuwa kuwawezesha kujipanga vyema.
Hata hivyo wakulima kadhaa waliendelea kuchuna majani chai yao. Walidai kuwa majani chai hupungua katika ubora wake kadri mmea huo unapokaa shambani.


