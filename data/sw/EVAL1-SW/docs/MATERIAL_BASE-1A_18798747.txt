
Naibu gavana adai anatishiwa
Na PHILIP BWAYO
POKOT NAIBU Gavana wa Pokot Magharibi Bw Titus Lotee, amedai maisha yake yamo hatarini kutokana na tofauti kati yake na gavana wa kaunti hiyo Bw Simon Kachapin. 
Bw Lotee, aliandikisha taarifa katika kituo cha polisi cha Kitale ambako alikuwa amepeleka gari lake kukaguliwa na kudai kuwa liligongwa makusudi kutokana na agizo la gavana huyo.
“Matatizo yangu yametokana na hisia kwamba, mimi ni mshirika wa karibu na seneta. Gari langu liligongwa likiwa limeegeshwa na gari lingine la kaunti ,” alisema.
Naibu huyo alisema, shida ilianza Na PHILIP BWAYO wakati aliamrishwa kurudisha gari lake rasmi kutokana na hali yake ya kuwa ‘huru’.
“Ninashuku kuwa gari liligongwa ili nirudishe likarekebishwe kwa lengo la kutonirudishia,” alisema.
Lakini Gavana Kapachini alikanusha madai hayo. Alisema hana ripoti yoyote kuhusiana na tukio hilo. Alikanusha pia madai ya kumtafuta naibu wake.
“Sina habari ya tukio ambapo niliagiza kugongwa kwa gari la naibu gavana. Ninashangaa sana kutokana na habari hiyo,” alisema.
Bw Lotee alisema hakuna yeyote atakayemtishia katika kufanya kazi yake.


