
Malemasasa azindua
manifesto ya
chama

August 24, 2014

KIONGOZI wa Upinzani mwenye utata nchini Afrika Kusini, Julius Malema amezindua manifesto ya chama chake mbele ya umati mkubwa wa wafuasi elfu 30 katika uwanja mmoja uliopo katika mji wa Johannesburg. Kiongozi huyo wa zamani wa vijana katika chama cha ANC ambaye kwa sasa anakiongoza chama cha Economic Freedom Front (EFF) amesisitiza wito wake wa kuyanyakua mashamba yanayomilikiwa na wazungu nchini humo mbali na kutaka migodi yote kuwa mali ya kitaifa. Kwa mujibu wa BBC, Chama cha EFF kiliundwa mwaka 2012 baada ya Malema na washirika wake kufukuzwa katika chama cha ANC baada ya kuushtumu uongozi wa chama hicho. Hata hivyo, waandishi wa habari nchini humo wanasema kuwa ANC ina nguvu ya kushinda uchaguzi ujao wa mwezi Mei.


