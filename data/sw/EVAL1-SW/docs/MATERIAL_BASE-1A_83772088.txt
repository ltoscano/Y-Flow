
Sony Sugar yanyakua kipa Adira wa Chemelil
KLABU ya Sony Sugar imepigwa jeki baada ya kuziwahi huduma za ‘Kipa’ bora wa ligi kuu musimu wa 2014 Jairus Adira kutoka Chemelil Sugar.
Adira, ambaye mkataba wake na Chemelil utamalizika mwishoni mwa mwezi huu atakuwa sajili wa kwanza kwa wanasukari hao chini ya kocha Zedekiah ‘Zico’ Otieno.
Adira alionyesha mchezo bora musimu jana kwa kutofungwa katika mechi kumi na moja kati ya 19 alizoshiriki langoni huku Chemelil ikifungwa mabao 16 pekee kufikia mwishoni mwa musimu.
Usajili wa mlinda lango huyo, unaimarisha safu ya ulinzi ya mabingwa hao wa KPL mwaka wa 2006 baada ya kukumbwa na changamoto si haba misimu miwili iliyopita.
Sony Sugar ilimaliza ya tisa ligini kwa alama 29 japo ina mechi moja mkobani dhidi ya Afc leopards ambayo imegubikwa na sintofahamu baada ya kuahirishawa mara kadha hivi punde ikiwa juma lililopita.
Na GAITANO PESSA


