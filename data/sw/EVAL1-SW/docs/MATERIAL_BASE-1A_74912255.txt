
Tutang’aa Euro Loew asema
BERLIN: Kocha wa timu ya soka ya Ujerumani, Joachim Loew amesema mabingwa hao wa Dunia watang’ara katika fainali za Euro 2016 licha ya kuuingiza kikosini nyota kadhaa wapya.
Mara tu baada ya kutwaa Kombe la Dunia mwezi Julai, timu hiyo ilikabiliwa na majeraha huku nyota wengine wakistaafy hali ambayo ilichangia matokeo ya kuchanganyika katika mechi za kufuzu kwa Kombe la Euro.
Masaibu yalianza kwa kichapo kutoka kwa Poland mjini Warsaw na badaye sare ya 1-1 dhidi ya Ireland mwezi Oktoba na sasa inakamata nafasi ya tatu katika Kundi lao la mchujo wa 2016 wa fainali hizo zitakazofanyika Ufaransa.
Licha ya hayo, timu hiyo itaanza msimu wa 2015 kileleni kulingana na viwango vya kimataifa vya FIFA.
Wataanza kwa mechi ya nyumbani dhidi ya Poland kabla ya kwenda ugenini kucheza na Ireland na badaye Scotland.
Ni timu mbili tu zitakazofuzu, lakini kocha Loew ameridhika na kikosi hicho pamoja na nafasi walimo akidai hata wakimaliza katika nafasi hiyo ya tatu bado watashiriki katika mechi ya mchujo wa kufuzu.
AFP 


