
Shindano la kuogelea hatimaye lafanyika
Na ABDULRAHMAN SHERIFF
MASHINDANO ya CASA Junior Swimming Championship yaliyoahirishwa Jumapili iliyopita kutokana na milipuko iliyotokea mjini Mombasa, ilifanyika hapo jana katika bwawa la shule ya Aga Khan Academy.
Mohammed Khandawalla wa Jaffery Academy alifanikiwa kuibuka mshindi wa mita 50 Freestyle kitengo cha wavulana wa umri wa miaka 11 kwa kutumia nukta 32.80 akifuatiwa na Paul Oruya wa Blue Ocean aliyetumia 35.72 na Rahil Bhagani wa Aga Khan Academy (40.80).
Katika shindano hilo kwa upande wa wasichana, Justine Awuor wa Nyali alishinda kwa kuogelea muda wa nukta 30.56, Juhaina Islam Ali wa Braeburn Mombasa wa pili aliyetumia 32.96 hali Saloni Patel wa Aga Khan Academy akawa watatu kwa kutumia38.19.
John Paul wa Mombasa Academy alishinda mita 50 Freestyle kwa wavulana wa miaka 10 kwa kutumia 33.15, Kunaal Khagram akamaliza nafasi ya pili kwa 34.12 hali Thomas Tabuka wa Nyali akawa watatu kwa 34.34.
Kwa wasichana wa miaka 10 mita 50 Freestyle, mshindi alikuwa Tiana Vora wa Aga Khan Academy aliyetumia 36.08, Maru Dhrishti wa Aga Khan Academy akachukua nafasi ya pili kwa 38.80. 


