
Mikakati kulinda wahudumu dhidi ya Ebola yatangazwa
WASHINGTON, Amerika SERIKALI jana ilitangaza mikakati mikali ambayo itasaidia kuwalinda wahudumu wa afya dhidi ya kuambukizwa maradhi hatari ya Ebola.
Mikakati hiyo ilitolewa baada ya wahudmu wawili wa afya, kutoka eneo la Texas, kuambukizwa virusi vya ugonjwa huo walipokuwa wakihudumia mwathiriwa wa Ebola nchini Liberia.
Mikakati hiyo inalenga kuhakikisha kuwa wahudumu wa afya hawaambukizwi virusi vya Ebola wanapowashughulikia waathiriwa wa maradhi hayo,” akasema Tom Frieden, mkuu wa Kituo cha Kuzuia Maradhi (CDC).
Sasa wauguzi watapatiwa mafunzo ya kina kuhusu jinsi ya kutumia vifaa vya kujikinga kabla ya kuruhusiwa kuhudumia waathiriwa wa Ebola.
Mavazi ambayo yatatumiwa ni sharti yafunike mwili wote ili kuhakikisha kuwa ngozi ya mhudumu haigusani na mgonjwa wa Ebola.
“Miwani haitatumika tena kwa sababu imebainika kuwa haifuniki uso wote. Badala yake wauguzi na madaktari watatumia vifaa maalumu vya kufunika uso ambavyo ni salama zaidi,” ikasema taarifa ya CDC.
Na AFP 


