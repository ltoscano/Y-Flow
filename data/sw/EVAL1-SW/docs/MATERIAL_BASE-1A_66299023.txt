
Ndovu akiuawa yasemekana utalii utafifia, akiua mtu hakuna anayejali
NI mara nyingi watu wamekuwa wakilalamikia usalama wa maisha ya binadamu na wanyama.
Juzi tu wakazi wa Kwale wamesumbuliwa sana na ndovu wanaotoka mbuga ya Shimba Hills Kidongo.
Wakenya wanajitahidi kupanda mazao yao japo hawapati umuhimu wa haya mazao.
Hii ni kutokana mapuuza ya askari wa KWS.
Ikiwa maafisa hao wanajua ni rahisi kumuua mtu au kuharibu mimea mbona wasiwaangalie ipasavyo ndipo wasiathiri hawa wakazi? Serikali imekuwa ikisikia kilio cha hawa wakazi japo imepuuza na kama haijapuuza wangekuwa wamechukua hatua ya haraka ili maisha ya Mkenya yawe salama.
Serikali inafurahi sana pesa zinapopatikana kutoka kwa hawa watalii wanaozuru hizi mbuga japo hawayaangalii maslahi ya wakazi. 
Wakati ndovu au mnyama anapouliwa ndio viongozi wetu wanainuka na kusema mapato yanayotoka kwa watalii yataathiriwa lakini mwanadamu anapouliwa na wanyama hawawajibiki.
SUSAN MUNYWOKI Taasisi ya Nairobi


