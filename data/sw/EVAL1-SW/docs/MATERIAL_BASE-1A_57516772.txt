
Polo apata funzo la mwaka kwa tabia ya kula gizani
Na ISAAC MAKOKHA
MAKWARA, Butula.
POLO anayeabudu ulevi eneo hili alilazimika kulala njaa baada ya paka wake kumpokonya nyama alipokuwa akila ugali kwenye giza.
Kulingana na penyenye, jamaa alikuwa na mazoea ya kununua kipande cha nyama choma kila siku akienda nyumbani kutoka mangweni.
Baada ya kufika nyumbani usiku familia yake ikiwa imelala, jombi alikuwa akitoa ugali aliowekewa kwenye kabati na mkewe na kisha kuzima taa ili kufurahia chakula chake gizani.
“Jamaa huyo ni mlevi wa kupindukia. Akifika nyumbani huwa amebebea kipande cha nyama choma ambacho hutumia kula ugali akiwa amezima taa ili mkewe asitambue huwa amebeba nyama choma,” akasema mdokezi. 
Lakini juzi ujanja wake uligunduliwa alipowasha taa na kuanza kupiga mayowe akimfukuza paka baada ya kumpokonya nyama yake. 


