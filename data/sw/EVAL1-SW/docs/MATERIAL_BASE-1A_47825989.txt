
Kampuni yaanza kujiandaa kwa ujenzi barabara
NA BENSON AMADALA
KAMPUNI moja ya China iliyopewa kandarasi ya kuweka lami barabara ya Sigalagala-Butere kwa gharama ya Sh1 bilioni imeanza matayarisho ya ujenzi.
Kampuni hiyo ya East African Development Electrical Engineering, inatarajiwa kukamilisha ujenzi wa barabara hiyo ya kilomita 24 katika muda wa miezi 18. 
Mbunge wa Ikolomani, Bernard Shinyalu amekuwa akishinikiza lami kuwekwa kwenye barabara hiyo tangu achaguliwe 2013, akihoji kuwa itasaidia kukuza kilimo na kuimarisha mapato ya wakazi.
Wahandisi na wakaguzi wa serikali walikagua barabara hiyo Desemba ili kutayarisha ripoti ya ukadiriaji wa fidia kwa familia zitakazopoteza sehemu ya ardhi.
Barabara hiyo huunganisha Kakamega na kaunti ndogo za Ikolomani, Khwisero na Butere.


