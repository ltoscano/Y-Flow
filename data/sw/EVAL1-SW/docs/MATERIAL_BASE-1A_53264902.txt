
Kaunti ya Uasin Gishu yakataa hainunui zao
Na ARTHUR SITUMA
SERIKALI ya Kaunti ya Uasin Gishu haitanunua mahindi kutoka kwa wakulima kama ilivyoshauriwa na Waziri wa Kilimo Felix Koskei.
Akijibu wito wa waziri huyo kutaka serikali za kaunti zinunue mahindi, Naibu Gavana wa Uasin Gishu Daniel Chemno, alisema serikali hizo hazina uwezo wa kifedha kununua mahindi kutoka kwa wakulima.
“Kwanza kama serikali sisi si shirika la kutengeza faida, lakini tunachukua hatua za kuhakikisha kuwa biashara zinaendeshwa vilivyo. Na hata kama tungeweza kununua mahindi, tutahitaji Sh2 bilioni kufanya hivyo, pesa hizo kwa sasa hazipatikani,” alisema Bw Chemno.
Naibu huyo alitaja wito huo wa kupatia serikali za kaunti wajibu wa kununua mahindi kama usiofaa akisema wajibu huo si wao. 
Akizungumza Jumanne mjini Kisumu, Bw Koskei aliondolea wizara yake lawama kwa kukosa kununua mahindi akisema kazi yake hasa ni kufanya utafiti, kuunda sera na pia utaratibu wa viwango.
Waziri aliweka jukumu hilo la kununua mahindi kwa serikali za kaunti akisema kilimo kimefanyiwa ugatuzi.


