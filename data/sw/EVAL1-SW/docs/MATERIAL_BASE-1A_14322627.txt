
Watoto 200 hufa kila siku nchini-Utafiti
Na CAROL KORIR
NAIROBI KENYA bado ni miongoni mwa mataifa kumi ulimwenguni, yanayoongoza katika idadi ya vifo vya watoto chini ya umri wa miaka mitano.
Ripoti ya utafiti wa hivi punde uliofanywa na shirika la LANCET kutathimini hatua ambazo zimepigwa kufikia lengo la nne na tano yanayoangazia afya za watoto na akina mama katika malengo ya milenia, Kenya ni nambari kumi ya mataifa ambayo yananakili vifo zaidi .
“Katika mstari wa kwanza ni India iliyorekodi vifo vya watoto 779,000 wa umri huo, Nigeria 267,000 , Pakistan 202 400, China 157 400, DRC 118,100, Ethiopia 87,800 Bangladesh 75, 900, Indonesia 72,400, Angola 41, 200 na Kenya 40,000,” ilinukuu ripoti hiyo. Ripoti hiyo ilibainisha kuwa, Kenya ilipoteza watoto 200 kila siku kutokana na magonjwa ambayo yangezuiliwa.
“Watoto 33,000 waliripotiwa kufa kwenye matumbo ya akina mama huku watoto 40,000 wakiripotiwa kufa katika kipindi cha mama kujifungua hadi siku 28, kipindi kilichochangia asilimia 46 ya vifo vya watoto wote,” ilibainisha ripoti hiyo.
Sababu kuu zilizochangia vifo hivyo ni matatizo yanayohusishwa na mtoto kuzaliwa kabla miezi 9.
Ripoti hiyo aidha yasema kuwa Kenya ingeweza kupunguza vifo 53,000 vya watoto kila mwaka iwapo huduma muhimu yanayohitaji mama mzazi na mtoto zinaweza kuboreshwa.  


