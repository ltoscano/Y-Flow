
Mkurugenzi Mtendaji wa Total afariki katika ajali
ajali Na MASHIRIKA
MKURUGENZI Mtendaji wa Kampuni ya Mafuta ya Total Christophe de Margerie ameaga dunia kutokana na kuanguka kwa ndege ya kibinafsi alimokuwa katika Uwanja wa Ndege wa Moscow.
Hii ni kwa mujibu wa habari za vyombo vya habari vya Urusi Jumanne ripoti walizopokea kutoka kwa mashirika ya kiserikali.
“Kulikuwa na abiria mmoja ndani ya ndege hiyo ambayo ilikuwa na leseni, raia wa Ufaransa Christophe de Margerie. Wafanyakazi wote watatu wa ndege hiyo pia walikuwa raia wa Kifaransa.
Wote waliaga dunia,” lilisema Shirika la Habari la TASS ambalo lilimnukuu mdokezi kutoka shirika la huduma za ndege nchini humo.
Shirika hilo liliripoti kuwa, ndege hiyo ilianguka katika eneo lililo na barafu.
Kulingana na shirika la habari la Interfax, mdokezi wa polisi alisema mmoja kati ya walioaga alikuwa Mkurugenzi Mtendaji wa Total na kumtaja kama Margerie, 63. 


