
Wataalamu wa Cord, Muigai kukutana leo
Na PETER LEFTIE
NAIROBI WATAALAMU wanaoshirikisha mpango wa CORD wa kura ya maamuzi, leo watafanya mazungumzo na Mkuu wa Sheria Profesa Githu Muigai kuhusu jukumu la serikali katika mchakato huo.
Itakuwa ni mara ya kwanza kwa wataalamu hao wanaoongozwa na wakili Paul Mwangi kukutana na afisa mkuu wa Serikali tangu kuanza kwa kampeni hizo miezi miwili iliyopita.
“Tuliomba kukutana na Prof Muigai na alikubali kuongea nasi kesho adhuhuri ili kumfahamishe kuhusu mipango yetu na pia ili tupate maoni yake kuhusu swali la kura hiyo,” Bw Mwangi aliambia Taifa Leo.
Mkutano wa awali ulifutiliwa mbali dakika za mwisho kutokana na kesi ambayo alikuwa akishughulikia kama mshauri mkuu wa Serikali katika masuala ya sheria.
Bw Mwangi amefanya mikutano mingi na kamati ya kiufundi ya Tume Huru ya Uchaguzi na Mipaka (IEBC) inayoongozwa na Mkurugenzi wa Masuala ya Sheria katika tume hiyo Bi Praxedes Tororey 


