
Utumiaji pufya umeibuka kuwa changamoto kuu katika riadha
HUKU Kenya ikijivunia kuwa magwiji barani Afrika na ulimwenguni, riadha ya nchi hii imekumbwa na changamoto nyingi.
Changamoto kubwa ni kukabiliana na matumizi ya pufya.
Tangu mwaka 2013, wanariadha wa Kenya wamekuwa wanamulikwa sana na Shirikisho la Riadha duniani IAAF na vyombo mbalimbali vya kukabiliana na matumizi ya dawa za kusisimua misuli.
Ufanisi wa wanariadha wa Kenya katika mashindano mbalimbali ya kimataifa, umekuwa ukitiliwa shaka na baadhi ya wadau katika fani hii. Huku wengi wakitilia shaka uwezo wa wanariadha wa Kenya kutamalaki mashindano hayo kwa kipindi kirefu bila ya kutumia dawa na kutegemea tu bidii yao binafsi.
Tangu mwaka wa 1993 pale ambapo Mkenya John Ngugi alikataa kupimwa nje ya mashindano ili kubaini ikiwa anatumia dawa hizo na kupigwa marufuku ya miaka nne, tatizo la matumizi ya pufya limesalia kuiandama Kenya na wanariadha wake.
Orodha ya Wakenya waliojipata pabaya kwa matumizi ya pufya ni Delilah Asiago, Jynocel Basweti, Ambrose Bitok, Pamela Chepchumba, Susan Chepkemei, Eliud Cheptei, Lydia Cheromei, Rose Chesire, Wilson Loyanae Erupe, Salome Jerono, Simon Kemboi, Nixon Kiplagat, Genoveva Kigen, Matthew Kisorio, Rael Kiyara, Moses Kiptoo Kurgat, Elizabeth Muthuka, John Ngugi, Charles Nyakundi, Janet Ongera na Ronald Rutto. 
Hivi majuzi kipimo cha kwanza cha bingwa wa Chicago, Boston, Milan na Stockholm Marathon, Rita Jeptoo kilionesha kuwa anatumia pufya. Matokeo ya kipimo cha pili yangali yanasubiriwa.
Wengi wa wanariadha katika vitengo vya mbio za kuruka maji na viunzi, kuruka kwa fito, urushaji mkuki, urushaji mawe, urukaji kwa hatua (tripple jump) na mbio fupi wanahitaji vifaa maalum, ambavyo vinapatikana jijini Nairobi. Migogoro ya mara kwa mara katika AK nayo inatishia kugawanya shirikisho hilo.
Wakenya lazima pia wawekeze katika mbio fupi fupi ili kujiongezea nafasi zaidi za kungâ€™aa kwenye mashindano ya kimataifa sawa na ilivyokuwa katika miaka ya sabini.


