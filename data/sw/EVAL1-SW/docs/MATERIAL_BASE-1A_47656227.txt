
Siku 40 za mwizi wa mapenzi zaisha
KIPUSA kutoka eneo hili alijitia mashakani kwa kumdharau mke wa mpango wake wa kando kwa kumfananisha na mama ya K kalameni huyo.
Licha ya kuwa ameoa na kujaliwa watoto watatu, jamaa huyo anajulikana kwa kuwa na damu moto na mwepesi wa kuchezea hisia za akina dada na ndiposa ana vimada kadha.
Mkusanyaji wetu wa Dondoo katika eneo hili alituarifu kuwa mmoja wa vimada wake ni kipusa anayehudumu katika hoteli moja katika mji huu. Kulingana na mdokezi, huyo mwanadada huyo na kalameni walijuana mwaka uliopita na wakaanza uhusiano wa kimahaba. Ajabu ni kwamba licha ya uhusiano huo kuendelea kwa muda, kalameni hakumweleza kipusa huyo ya kuwa alikuwa ameoa.
Badala yake, alikuwa akimhandaaa kuwa angemwoa siku za usoni.
Kisanga kilichomtia kipusa huyo nanisha na mama ya kikaangoni cha mke wa kalameni kilitokea mwisho wa juma lililopita.
Siku ya tukio, mama watoto aliondoka na kuelekea sokoni.
Lakini hakumwambia mumewe alipokuwa akienda. Kwa upande wake jamaa aliondoka mwendo wa saa saba ili akamuone mpango wake wa kando. Karibu jamaa azirai alipokutana ana kwa ana na mkewe karibu na hoteli ambayo kipusa huyo alikuwa akihudumu.
Huku uso wake ukimetameta kwa furaha, mama huyo alimualika mumewe wapate kikombe cha chai katika hoteli hiyo. "Jamaa aliomba ardhi ipasuke imumeze kwani kidosho alipomuona, alimrukia na kumrushia busu kwa furaha.
"Ai switi nawe! Unapenda `kuni surprise, si kidogo!" alisema demu huyo. "Yaani huwezi kuniambia utaandamana na mama yako?" Kusikia hayo mke wa jamaa alishangaa na kumgeukia kimwana huyo.
"Ati switi? Ati mama ya nani?" akalia mkewe "Hujui unacheza na nani wewe mkosa adabu. Mimi ni mamako," alisema.
ITulipata habari kwamba mama huyo ambaye ni bonge la mtu alianza kumshambulia mwanadada huyo huku mumewe akifyatuka kama risasi. Kwa bahati nzuri, wahudumu wengine na wateja walimuokoa mwanadada huyo.
Wateja katika hoteli hiyo waliacha kula ili kushuhudia filamu hiyo ya bure huku wakishindwa na la kufanya.
Na KIMANI wa NJUGUNA. 


