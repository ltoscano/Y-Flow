
‘WALETENI SASA HAO WANIGERIA'
JOHANNESBURG: AFRIKA KUSINI
AFRIKA Kusini imesema imejiandaa sawasawa kuangamiza matokeo yake mabaya dhidi ya Nigeria huku ikiendeleza masaibu yanayokumba Super Eagles kwenye mechi ya kufuzu kwa Kombe la Afrika (Afcon) leo.
Mechi ya leo ni kati ya zile kubwa zitakazosakatwa kwingi barani Afrika.
Cameroon na Ivory Coast zinakabana koo jijini Yaounde huku Misri na Tunisia zikivaana jijini Cairo. Timu hizi maarufu kama Bafana Bafana na Nigeria Super Eagle--s zilikuwa na matokeo ya kushnagaza katika Kundi A mwishoni mwa wiki ambapo Afrika Kusini iliibuka na ushindi wa mabao 3-0 dhidi ya Sudan nayo Nigeria ikalimwa nyumbani mabao 3-2 na Congo Brazzaville.
Matokeo hayo yalikuwa mazuri kwa kocha Ephraim ‘Shakes’ Mashaba wa Afrika Kusini ambayo ilifunga mabao hayo kupitia kwa Sibusiso Vilakazi mjini Omdurman. Kwa Nigeria, hiyo ilikuwa mara ya kwanza katika mechi 46 kushindwa nyumbani katika michuano hii. Kikosi kilichocheza hakikuvutia kama kile kilichoichapa Burkina Faso 1-0 katika fainali ya Afcon 2013.
Mashaba amesema ana kikosi imara cha kupata matokeo mazuri baada ya kuendelea kulemewa na wapinzani wao, Nigeria, kwa kipindi cha miaka 22.
“Huenda Jumatano ikawa siku ya kushangaza kwa sababu nina hakika vijana wangu watavunja rekodi hii ya muda mrefu dhidi ya Nigeria,” alisisitiza kocha huyo mwenye umri wa miaka 64 ambaye alipandishwa madaraka mwezi uliopita kuwa kocha mkuu wa timu ya taifa.
“Bafana Bafana imekuwa timu ya kuchekelewa kwa muda mrefu lakini mara hii tuna wajibu wa kuwafurahisha wananchi. Ushindi nchini Sudan ulikuwa ndio mwamko mpya katika shindano hili” Mchezaji Bora wa Mwaka nchini Afrika Kusini, Vilakazi alisema wachezaji wote wamebadilika na kuwa imara kabisa tangu Mashaba achukue usukani kutoka kwa Gordon Igesund aliyetimuliwa.
“Wako tayari kupigana vikali na kuwapa mashabiki raha. Tunafahamu rekodi yetu mbaya dhidi ya Nigeria na lazima tubadilike.” Kulingana na historia, Nigeria imewahi kushinda Afrika Kusini mara tano na kutoka sare mara moja katika mechi sita.
Mbali na kukosa kuishinda, Afrika Kusini maarufu kama Bafana Bafana haijawahi kufunga bao langoni mwa Super Eagles.
Kocha wa Nigeria, Stephen Keshi aliwalaumu wachezaji wake kwa kuidharau Congo na kukosa umakinifu.
“Nilikasirishwa na jinsi tulivyocheza wala sio matokeo ya mechi.
Tulitangulia kufunga na tukalegea tukifikiria tungepata ushindi wa rahisi,” alisema kocha huyo mwenye umri wa miaka 52 maarufu kama ‘Big Boss’.
“Hata baada ya kufungwa 2-1, tulipoteza nafasi nyingi na hata tungetoka sare. Sasa lazima tuende Afrika Kusini kushinda.” Kulikuwa na wasiwasi kuhusu hali ya baadaye ya Nigeria kusonga mbele katika kinyang’anyiro hiki lakini mambo yametulia baada ya Chris Giwa kujiondoa katika uongozi wa shirikisho la Nigeria (NFA) ili kuzuia marufuku kutoka kwa shirikisho la FIFA.
CAF ilikuwa imeionya Nigeria isijiandae kucheza mechi ya leo ikiwa Giwa angeendelea kukatalia mamlakani.
Huenda Keshi akaanza na mshambuliaji Emmanuel Emenike ambaye aliingia na kuleta mabadiliko makubwa kikosini katika kipindi cha pili.
Kwenye emchi nyingine za wikendi, kikosi kipya cha Cameroon bila mshambuliaji Samuel Eto’o kilimpiga marufuku kiungo, Alex Song na kuanza mechi za Kundi D kwa ushindi wa 2-0 ugenini dhidi ya DRC. Nayo Ivory Coast ilitoka nyuma na kuilaza Sierra Leone 2-1 kutokana na mabao ya Seydou Doumbia na Gervinho.


