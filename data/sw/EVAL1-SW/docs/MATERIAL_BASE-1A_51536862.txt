
Malawi na Uganda zapiga hatua CAF
LILONGWE, Malawi MALAWI na Uganda zilipiga hatua katika safari ya kufuzu kwa Kombe la Afrika kwa kushinda mechi za raundi tofauti ya pili Jumamosi.
Geoffrey Massa alifungia Uganda bao la pekee waliposhinda Madagascar 1-0 na kufuzu kwa raundi ya mwisho ya mchujo huku Malawi ikifuzu kwa raundi ya pili ya mchujo licha ya kutandikwa 3-1 na Chad. 
Vijana hao maarufu kama Malawi Flames walishinda mechi ya mkondo wa kwanza kwa 2-0 na matokeo ya Jumamosi yalimaanisha kuwa timu hizo zilitoka sare ya 3-3 huku Malawi ikifuzu kwa bao la ugenini.
Sasa Flames itakutana na mshindi kati ya Sao Tome na Benin katika raundi ya pili ya mchujo.
Uganda ilifuzu kwa kushinda kwa jumla ya mabao 2-2 huku wao wakiwa na bao la ugenini.
Mechi nyingine za raundi ya kwanza zilichezwa jana ambako Tanzania ilikutana na Zimbabwe, Lesotho na Liberia, Congo na Namibia, Benin na Sao Tome huku Equitorial Guinea ikimaliza udhia na Mauritania.
Washindi 14 wa raundi ya pili ya mtoano wataingia raundi ya tatu ya mtoano ili kupata timu saba zitakazosonga kwenye makundi.
Nchi ambazo ziliingia makundi moja kwa moja: Nigeria, Ghana, Ivory Coast, Zambia, Burkina Faso, Mali, Tunisia, Algeria, Angola, Cape Verde, Togo, Misri, Afrika Kusini, Cameroon, DR Congo, Ethiopia, Gabon, Niger, Guinea, Senegal and Sudan.
Mashindano hayo ya mataifa ya Afrika, almaarufu kama Orange Africa Cup of Nations Morocco 2015, zitachezwa huko Morocco kati ya tarehe 17 Januari hadi nane Februari 2015,


