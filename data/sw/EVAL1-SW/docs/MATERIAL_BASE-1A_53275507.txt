
Waziri Mkuu adaiwa kupata ugonjwa hatari
KUALA LUMPUR, Malaysia WAZIRI Mkuu wa Malaysia Najib Razak anadaiwa kuambukizwa ugonjwa hatari na anapumzika nyumbani kwake kwa sasa.
Kulingana na msemaji wake, kiongozi huyo aliambukizwa ugonjwa huo baada ya kufanya ziara katika wilaya kadha ambazo zilikuwa zikikabiliwa na mafuriko mabaya zaidi.
Msemaji huyo, Tengku Sharifuddin Tengku Ahmad, alisema kuwa waziri mkuu huyo aliambukizwa ugonjwa huo, baada ya kuzuru maeneo hayo mwezi uliopita.
“Waziri Mkuu anapumzika nyumbani kwake,” akasema katika arafa, bila kutoa maelezo zaidi.
Ugonjwa huo unajulikana kama ‘E.coli’ huwa si hatari sana, ambapo unaweza kukabiliwa mapema.
Duru zinasema kuwa huenda kiongozi huyo aliambukizwa baada ya kula chakula kilichokuwa na chembechembe za ugonjwa huo.
Na AFP 


