
Museveni akashifu mahakama ya ICC
Na CHARLES WASONGA
RAIS wa Uganda Yoweri Kaguta Museveni kwa mara nyingine jana aliikashifu Mahakama ya Kimataifa ya Uhalifu (ICC) na kuapa kuogoza mchakato wa kuyaondoa mataifa ya Afrika kwenye mkataba wa Roma uliobuni korti hiyo.
Akihutubu katika uwanja wa Nyayo, Nairobi wakati wa sherehe za maadhimisho ya maika 51 tangu Kenya ipate uhuru wa kujitawala, Museveni alichangamkia kuondolewa kwa kesi dhidi ya Rais Uhuru Kenyatta lakini akaelezea kutoridhika na kuendelea kwa kesi dhidi ya Naibu Rais William Ruto.
“Ingawa napongeza kufutuliwa mbali kwa kesi dhidi ya Rais Uhuru Kenyatta lakini bado sijaridhika. Wale watu wa Ulaya wawache upuuzi wao.
Waache ushenzi wao kwa kuendelea kusumbua Naibu Rais kwa kuendelea kumtaka afike mbele ya ICC,” akasema.
mahakama ya ICC Rais huyo aliyehutubu kwa lugha ya Kiswahili, alikaripia mataifa ya Ulaya na ICC kwa kuwadharau viongozi wa bara la Afrika walioamuru kwamba kesi hizo zisitishwe hadi viongozi hao watakapoondoka mamlakani. 
“Hii ndio maana kwenye kikao kijacho cha kongamano la viongozi wa Umoja wa Afrika (AU) nitawasilisha hoja ya kutaka mataifa yote ya Afrika kuondoka kutoka mkataba wa ICC kwani mahakama hiyo imegeuzwa chombo cha kuwakandamiza viongozi wa Afrika,” akasema huku akishangiliwa na umati pamoja ya viongozi waliohudhuria sherehe hizo.
Mataifa 35 kati ya mataifa 122 ambayo ni wanachama wa mkataba wa Roma, ni mataifa ya Afrika Museveni alisema awali alikuwa anaunga mkono ICC kwa sababu alichukia vitendo vya uhalifu dhidi ya binadamu lakini, lakini alibadili msimamo wake baada ya kugundua kuwa ICC itatumiwa kuhangaisha viongozi wa Afrika wasio na hatia. 


