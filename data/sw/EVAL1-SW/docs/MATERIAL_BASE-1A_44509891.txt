
SARE Chipukizi wa dhoruba wavuma
KENYA iliendelea kuvuma katika voliboli ya wasichana walio na umri chini ya miaka 18, kwenye mashindano ya bara Afrika yanayoendelea mjini Gaborone, Botswana jana jioni.
Kina dada wa Kenya walionyesha kumakinika na kutia kapuni ushindi mwingine na kujipa tumaini la kuwania kumaliza nafasi ya pili.
Katika matokeo ya mechi za Alhamisi jioni wasichana hao walifanikiwa kukandamiza wenzao wa Mauritius kwa seti 3-0 za 25-15, 25-08 na 25-14 katika ukumbi wa IHS Molepolole. Matokeo hayo yaliifanya timu ya taifa kuandikisha ushindi wa mechi minne na kupoteza moja kati ya mechi tano ilizocheza. 
Wasichana hao chini ya wachezaji machachari, Lillian Kavinya na Ann Lowen wa Kwanthanze High School walilaza Rwanda kwa seti 3-2, kisha kuangusha Afrika Kusini kwa seti 3-1 na baadaye kupepeta wenyeji Botdimba swana seti 3-0. Hata hivyo walishindwa kuhimili makali ya Misri kwa kunyukwa seti 3-0.
Kenya iliratibiwa kucheza mechi ya mwisho dhidi ya Nigeria jana jioni.


