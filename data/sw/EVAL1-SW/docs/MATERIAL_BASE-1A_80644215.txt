
Mvua yaporomosha ghorofa Kenya, 14 wapoteza maisha
Baadhi ya wananchi wakiwa katika eneo ambalo jengo la ghorofa sita lilianguka juzi kutokana na mvua kubwa zinazoendelea kunyesha. Picha na AFP.
Nairobi, Kenya. Watu 14 wamepoteza maisha na wengine zaidi ya 44 wakijeruhiwa baada ya nyumba moja kuanguka kutokana na mvua zinazoendelea kunyesha.
Waokoaji wanaendelea kutafuta watu wanaohofiwa kukwama ndani ya vifusi vya jengo hilo la ghorofa sita, huku kukiwa na uwezekano wa idadi ya waliopoteza maisha kuongezeka. 
Maeneo mengi ya mji wa Nairobi yamekumbwa na mafuriko na hivyo kuzidisha wasiwasi kwa wananchi.
Shirika la Msalaba Mwekundu linasema kuwa takriban familia 150 ziliathiriwa na mkasa wa nyumba hiyo iliyojengwa miaka miwili iliopita.
Waliojeruhiwa wamepelekwa katika Hospitali ya Mama Lucy iliopo mjini humo.
Baadhi ya barabara jijini Nairobi zilifurika na kutatiza usafiri kutokana na mvua inayozidi kunyesha katika maeneo mbalimbali. Barabara iliyoathirika zaidi ni barabara kuu ya Thika maeneo ya Parklands. 
Mtaa wa South C pia uliathirika, huku wakazi wa Komarock wakiathirika kwa maji yaliyoingia ndani ya nyumba zao. Mitaro ya kuelekeza maji nje ya barabara imejaa taka ambazo zilisababisha mitaro kuziba.
Hata hivyo, baadhi ya wenyeji wamelalamika kuwa hakuna mipango madhubuti ya kuelekeza maji kwengineko.
Wakati huohuo, Rais Baadhi kunyesha. wa Kenya Uhuru Kenyatta ametaka kukamatwa kwa mmiliki wa nyumba ilioanguka mjini Nairobi na kuwaua watu 14.
Rais Kenyatta aliyezuru mkasa wa tukio hilo pia amewataka wakaazi wa nyumba zilizopo karibu na eneo hilo kuondoka wa kuwa nyumba hizo zimethibitishwa kutokuwa salama. 
Maofisa wa Kaunti ya Nairobi wamethibitisha kuwa nyumba hiyo ilikuwa imeorodheshwa miongoni mwa majumba yaliotarajiwa kuvunjwa kwa kuwa haikuafikia viwango vya nyumba ya kuishi watu wengi Katika hatua nyingine, Kenya jana ilifanya tukio muhimu la kuchoma moto tani 105 za pembe za ndovu na faru, huku watu mashuhuri Leonardo DiCaprio na Elton John wakiwa miongoni mwa watu waliohudhuria tukio hilo.
Kwa mujibu wa watafiti wa wanyamapori barani Afrika AWF, takriban pembe za ndovu 35,000 zimekamatwa mwaka jana, kwa kuwauatembo 500,000.
Hali ni mbaya zaidi kwa faru. Tangu mwaka 1960, karibu asilimia 98 ya faru weusi wa Afrika, wameuawa.
Pembe moja ya ndovu inakadiriwa ina thamani ya Dola ya Marekani 1,100 biashara ambayo inafanyika kwa kificho, wakati pembe ya faru inakwenda mara 50 zaidi ya kiasi hicho.
Mashirika ya ulinzi wa mazingira yameelaza kuunga mkono kuharibiwa kwa shehena hiyo.
Pia, kuna hatari wakati mataifa maskini yanaweza kupata fedha nyingi kwa kujiingiza katika biashara haramu ya pembe za ndovu.
Serikali ya Kenya kwa muda mrefu ilikuwa inataka kupiga marufuku biashara hiyo duniani, wazo litakalojadiliwa tena katika mkutano wa Shirika la CITES ambao unaanza mjini Johannesburg mwishoni mwa Septemba.
Nchi nyingi zimepiga marufuku biashara ya pembe za ndovu katika miaka ya 1980, lakini kuna tofauti, wakati China na Japan zimekuwa zikiruhusu kununua pembe hizo kutokana na kulegezwa kwa vizuizi.


