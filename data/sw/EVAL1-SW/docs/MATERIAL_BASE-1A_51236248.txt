
20 wafariki kwenyemlipuko DRC

August 24, 2014

Watu 20 wanahofiwa kufariki dunia kutokana na mlipuko uliotokea katika ghala la kuhifadhia silaha katika nchi ya Jamhuri ya Kidemokrasi ya Congo. Vikosi vya kulinda amani vya Umoja wa Mataifa nchini humo, vimesema kuwa nyumba nyingi ziliharibiwa kutokana na mlipuko huo katika kambi moja ya kijeshi na kuharibu soko kuu la Mbuji-mayi. Kwa mujibu wa BBC, mlipuko huo uliotokea katika mji wa Mbuji-Mayi inasemekana ulisababishwa na radi kubwa iliyopiga eneo hilo. Taarifa za kikosi cha kulinda amani cha Umoja wa Mataifa, Monusco imesema kuwa zaidi ya watu 50 wamejeruhiwa huku nyumba kadhaa zikiharibiwa vibaya. Lengo la Monusco nchini humo ni kupokonya makundi yanayopigana kwa silaha ambapo DRC inajaribu kutokomeza vita vilivyosababisha mamilioni ya vifo kati ya mwaka 1998 na 2003. “Nimewaamrisha maafisa wetu walio mjini Mbuji-Mayi kushirikiana na wenyeji ili kusaidiana kukabiliana na hali hiyo,” alisema Martin Koble, Mkuu wa kikosi hicho. Mbuji-Mayi ni mji wa tatu kwa ukubwa DRC na ndiyo kitovu cha uchimbaji wa madini ya almasi.


