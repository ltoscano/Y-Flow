
Nacada yaidhinisha kampuni 12 za vileo
Na WYCLIFFE MUIA

NACADA ambalo lilishutumiwa sana kwa utepetevu baada ya vifo vya zaidi ya watu 100 kutokana na unywaji wa pombe yenye sumu, vilevile limechapisha aina ya pombe ambayo kampuni hizo zinapaswa kutengeneza.
Kampuni zilizoidhinishwa ni pamoja na Africa Spirits Limited ambayo imekubaliwa kutengeneza vileo sita, Crywan Enterprises(vileo 7), Crystal World Agencies Limited(vileo 4) na Jovin K. Limited ambayo ilipewa leseni ya kutengeneza vileo aina ya New Balance Gin na Astah Portable.
Haya yanajiri siku mbili baada ya aliyekuwa Mkurugenzi wa Nacada William Okedi na nafasi yake kuchukuliwa na Enoch Onchwari. 
Mwenyekiti wa Nacada John Mututho alishutumu uongozi wa Bw Okedi kushindwa kutekeleza mapendekezo ya bodi ya shirika hilo kuwa pombe zote zifanyiwe ukaguzi upya kabla ya kuuziwa wananchi.
Shirika hilo limetoa nambari 1192 ambayo umma inapaswa kutumia kuripoti visa vya uuzaji na utengenezaji wa pombe haramu kote nchini.
Wiki iliyopita serikali ilipuzilia mbali leseni zote za kampuni za kutengeneza pombe na kuzipa makataa ya saa 48 kutuma maombi tena. Waziri wa Usalama wa Ndani Joseph ole Lenku, alisema wamiliki wa kampuni zilizotengeneza pombe iliyowauawa zaidi ya watu 100 watafikishwa mahakamani na kushtakiwa kwa mauaji. 


