
UN kuzindua dhulumaza Korea Kaskazini

August 24, 2014

UMOJA wa Mataifa unatarajiwa kuzindua ripoti maalum inayosimulia dhuluma za haki za binadamu zinazotekelezwa Korea Kaskazini. Wanaharakati wa haki za binadamu, waliofanya uchunguzi huo kwa kipindi cha mwaka mzima, wamesema wamegundua dhuluma na ukatili unaotekelezwa na Serikali ya Korea Kaskazini dhidi ya wananchi wake. Kwa mujibu wa BBC, watafiti wamesema kuwa Korea Kaskazini inawatendea unyama raia wake na kuwa inakiuka maadili ya jamii ya kimataifa. Mwanamke mmoja mfungwa aliyehojiwa, amesema kuwa alilazimishwa kumuua mwanaye kwa kumtumbukiza ndani ya maji. Vilevile, Serikali ya Korea Kaskazini inatuhumiwa kuwafunga jela watoto tangu kuzaliwa na wengi wao wakinyimwa chakula. Ripoti hiyo inatarajiwa kutoa ushahidi wa kwanza na muhimu kuwa serikali ya kiimla ya nchi hiyo inatumia mbinu za kibepari kupunguza idadi ya watoto wanaozaliwa.

SHARE


