
Jogoo la polo lawika wiki tatu mfululizo
OMBI alimshangaza mganga wa hapa alipoenda kwake na kutaka ampe dawa ya kupunguza nguvu za kiume.
Jamaa huyo alimlalamikia mganga kwamba kwa takriban majuma matatu amekuwa akisumbuka usiku na mchana kwa sababu jogoo lake halijapata usingizi. 
Inadaiwa kwamba jamaa huyo mwenye pesa nyingi alikuwa na tabia ya kunyemelea wake za watu katika eneo hili.
“Alikuwa akitumia pesa zake kuwachota wake za watu na tabia yake iliwakera wanakijiji,” akasema mdokezi.
Inasemekana kwamba mume wa mwanamke mmoja aliyekuwa akimwandama aliamua kumkomesha kwa kumfanyia vituko vya uganga.
“Kama ilivyokuwa kawaida yake, jamaa alimnyemelea mke wa mtu na tangu siku huyo jogoo lake halijawahi kusinzia,” akasema mdokezi.
Ni baada ya kuvumilia kwa muda huku jogoo likiendelea kuwika ambapo alikimbilia kwa mganga katika kijiji jirani na kumweleza tatizo lake. 
Hata hivyo. mdokezi asema jamaa hakupata usaidizi mara moja kwa mganga huyo kwa sababu alimuagiza akamlete mwanamke aliyefanya naye mapenzi kwa mara ya mwisho.
“Alipoambiwa hivyo ilikuwa vigumu kwake kumleta mwanamke huyo kwa kuwa alikuwa ni mke wa mtu,” akasema mdokezi.
Ili aweze kumuokoa jamaa aliyekuwa katika maumivu, ilibidi mganga atangaze mambo hayo kwa chifu wa eneo hilo na ndipo chifu akaamuru jamaa huyo kukamatwa na kufikishwa katika afisi yake ili ahojiwe zaidi.
Alipofikishwa kwa chifu jombi alikiri makosa yote aliyofanya na kutaja wanawake wote wa watu aliofanya nao mapenzi bila kuogopa ilmradi apate usaidizi.
“Jombi alikubali kuwalipa wale wote aliowakosea mbele ya chifu na kuahidi kwamba hatarudia tena tabia hiyo endapo mganga angemtibu,” akasema mdokezi.
Chifu alimwambia mganga amtibu na kumuonya dhidi ya kuzini na wake za watu tena.
Na MWANDISHI WETU


