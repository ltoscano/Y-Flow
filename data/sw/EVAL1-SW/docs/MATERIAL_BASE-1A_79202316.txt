
Wanahabari wapata rufaa
MAHAKAMA nchini Misri jana ilikubali rufaa ya kutaka kesi dhidi ya wanahabari watatu wa shirika la habari la Al Jazeera isikilizwe tena.
Peter Greste, Mohamed Fadel Fahmy na Baher Mohamed walihukumiwa kifungo cha miaka saba gerezani mnamo Juni, 2014 kwa kuunga mkono shughuli za kundi la Muslim Brotherhood ambalo limepigwa marufuku nchini humo.
Kundi la Muslim Brotherhood, lilipigwa marufuku na kuorodheshwa miongoni mwa makundi ya kigaidi nchini Misri baada ya aliyekuwa rais wa taifa hilo Mohamed Morsi kupinduliwa mwaka wa 2013.
Morsi alikuwa rais wa kwanza wa Misri kuchaguliwa kwa njia ya kidemokrasia. 
Wanahabari walizuiliwa kuingia mahakamani Alhamisi wakati wa kusikilizwa kwa ombi la kutaka rufaa hiyo.
Mara baada ya kutolewa kwa uamuzi huo, shirika la Al Jazeera lilitaka serikali ya Misri kuharakisha kusikiliza rufaa hiyo. Wanasheria wanasema kuwa huenda rufaa hiyo ikajikokota kwa zaidi ya miezi 10.
“Haki za Baher, Peter na Mohammed wamezui zimekiukwa kwani wanazuiliwa bila kuwa na hatia,” akasema msemaji wa Al Jazeera.


