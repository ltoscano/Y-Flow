
Wakulima wataka serikali ipunguze ushuru
MUUNGANO wa Wakulima hapa nchini jana uliitaka serikali itangaze kupunguzwa kwa ushuru wa VAT kutoka asilimia 16 hadi sita wakati wa kusomwa kwa bajeti ya 2014/15 mwezi ujao. 
Muungano huo wa Kenya Federation of Agricultural Producers’ Association (KFAPA) kupitia kwa mwenyekiti wao Bw Nduati Kariuki ulisema kuwa hatua hiyo itapuguza gharama za uzalishaji katika sekta ya kilimo.
Katika warsha iliyoanza jana katika Kaunti ya Murang’a kuhusu ushuru huo, wawakilishi wa miungano inayounda KFAPA walisema kuwa ipunguze ushuru ushuru huo umepunguza nafasi za ajira, faida na ustawi wa sekta za kilimo hapa nchini.
Bw Kariuki alisema kuwa tangu mswada huo uanze kutekelezwa mwaka uliopita, mapato kwa wafugaji yamepungua kwa kati ya asilimia 40 na 55 huku gharama za chakula cha mifugo na utunzaji kwa jumla zikipanda kwa kasi.
Miungano inayowakilishwa katika warsha hiyo inajumuisha Wazalishaji maziwa (KLPA), wafugaji sungura (CRRBA), Wazalishaji wa mimea asili (KOFA) na pia wafugaji wa kuku (KBPA).
Miungano hiyo ilishikilia kuwa nia yao katika harakati hizo ni kuisukuma serikali iwapunguzie gharama ya uzalishaji


