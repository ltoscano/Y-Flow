
Moto wawaua watu wawili na kuchoma ekari 71,000
PERTH, Australia MAAFISA wa serikali ya Australia, Jumapili walisema watu wawili walikufa na zaidi ya nyumba mia moja zikaharibiwa na moto mkubwa ambao wazima moto walikuwa wakijaribu kuuzima.
Moto huo ambao umeteketeza hekari 71,000 katika jimbo la Magharibi nchini Australia, ndio wa hivi punde katika msururu wa mioto inayozuka misituni mwanzo wa msimu wa joto. Idadi ya waliokufa kutokana na moto imefikia watu wanane.
Mili miwili ilipatikana kwenye nyumba iliyochomeka katika mji wa kihistoria ulio milimani waYarloop, umbali wa kilomita 110 kusini mwa Perth ambao umekubwa na moto mbaya zaidi katika miaka ya hivi punde eneo hilo.
Mili hiyo inaaamika kuwa ya wanaume wawili waliokuwa wamepotea wenye umri wa miaka 73 na 77, maafisa wa polisi wa Magharibi wa Australia waliambia shirika la habari la AFP. 
“Ni siku nyingine ya mkasa, si ndio?” Tania Jackson, mkuu wa baraza la eneo hilo aliambia shirika la habari la Australia baada ya habari za kufa kwa wanaume hao kutolewa.
“Kila siku inayopita inaonekana kuleta habari mbaya, inasikitisha,” alisema.
Moto huo ambao umekuwa ukiendelea kwa siku ya tano sasa umeharibu mali 143 ikiwa ni pamoja na nyumba 128 mjiniYarloop, idara ya moto na matukio ya dharura (DFES) iliambia AFP.


