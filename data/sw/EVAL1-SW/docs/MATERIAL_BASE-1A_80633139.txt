
19 December 2012

Sekta binafsi zashauriwa kuungana

Na Darlin Said

WITO umetolewa kwa sekta binafsi nchini kuungana ili kuwa na sauti moja ambayo itasaidia kutatua matatizo yao na kuwaweka katika mazingira mazuri tofauti na ilivyo sasa.
Waziri wa Nchi, Ofisi ya Waziri Mkuu (Uwezeshaji na Uwekezaji), Dkt. Mary Nagu, alitoa wito huo Dar es Salaam jana wakati akifungua mkutano wa pili wa Uimarishaji na Uendelezaji Sekta Binafsi yenye sauti moja nchini.

Alisema kama sekta binafsi zitaona umuhimu wa kuungana, upo uwezekano mkubwa wa kusonga mbele, kuchangia pato la Taifa,
kuwa nguzo imara na tegemezi nchini katika kuleta maendeleo.

“Sekta binafsi zinachangia kwa kiasi kikubwa ukuaji wa pato la Taifa ila wakiungana na kuwa kitu kimoja wataweza kupiga hatua kubwa zaidi,” alisema Dkt. Nagu.

Aliongeza kuwa, awali sekta hiyo ilikuwa ikikabiliwa na matatizo mengi, kutoshirikisha mama lishe na wafanyabiashara wadogo.

Dkt. Nagu alisema, ili kuhakikisha sekta hiyo inakuwa katika mazingira mazuri, Serikalia inaandaa sheria ambayo itasaidia
kusimamia mahitaji yao.


