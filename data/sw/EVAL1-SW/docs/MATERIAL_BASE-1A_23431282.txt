
Ashtakiwa kukalia punda hadi akafa
MADRID, Uhispania MWANAMUME aliyezidi unene, ameshtakiwa Uhispania kwa kumdhulumu mnyama, baada ya punda mchanga kufariki siku tatu baada ya yeye kumkalia.
Punda huyo wa miezi mitano aliyepewa jina Platero alikuwa kwa maonyesho pamoja na wanyama wengine katikati ya mji wa Lucena, eneo la Andalucia la Uhispania, kama sehemu ya sherehe zao za kila mwaka za Krismasi.
“Mnamo Desemba 10, mwanamume mwenye uzani wa kilo 150 alipanda punda na kumkalia mgongoni ili aweze kupigwa picha naye, makundi mawili ya kutetea haki za wanyama, Adebo na Circulo Animalista de Podemos Lucena,” yalisema katika taarifa.
Picha inayoenezwa kwa mitandao, inamuonyesha mwanamume huyo akicheka huku mkono mmoja ukiwa kiunoni na mwingine kushikilia ua la bao ambalo lilistahili kumzuia kumfikia mnyama huyo. Siku mbili baadaye, punda huyo alipelekwa kwa daktari wa wanyama lakini alifariki siku iliyofuata. 


