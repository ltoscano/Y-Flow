
WAZIRI WA MADINI NA NISHATI, S MUHONGO, ATEMBELEA BG GROUP UINGEREZA
February 28, 2013

Urban Pulse Creative inakuletea picha ya ziara ya Mheshimiwa Waziri wa Nishati na Madini Profesa Sospeter Muhongo alipotembelea makao makuu kampuni ya BG Group inayofanya kazi ya uchimbaji wa gesi na mafuta ili kuangalia ufanisi wake na jinsi gani itakavyoweza kutunufaisha sisi Wa tanzania ikipewa fursa ya kuwekeza nchini kwetu.

BG group ni moja ya kampuni kubwa duniani inayoongoza uchimbaji, utunzaji, usambazaji wa gesi asilia.Tangu kuanzishwa kwake mwaka 1996 BG Group imejiimarisha zaidi kwa kujijengea uzoefu mkubwa na historia nzuri katika sekta hii nyeti ya nishati. Pamoja na kuwa makao yake makuu yakiwa mjini Reading, Uingereza vilevile kampuni hii imeshafanya kazi nchi ishirini duniani ndani ya mabara matano tofauti ikiwa na wafanyakazi zaidi ya elfu sita kutoka mataifa mbalimbali.

Katika ziara hii Mh Waziri Muhongo aliambatana na Mh Balozi wetu Peter Kallaghe, Mr Sosthenes Masau Bigambo (Katibu wa Waziri) Massola, Dr Athanas Simon Macheyeki (Geological Survey Tanzania), Mr Seleman Hatibu Chombo ( Idara ya Nishati na Madini Tanzania) na Mr Bikash Dawahoo mwakilishi kutoka Ubalozi wa Uingereza Tanzania


