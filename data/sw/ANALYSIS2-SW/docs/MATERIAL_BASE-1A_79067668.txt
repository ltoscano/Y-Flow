
Mbunge ashauri wang’oe kahawa, wapande mboga

Na MWANGI MUIRURI
Alisema kuwa hakuna dalili kuwa pato la mkulima wa kahawa litaimarika hivi karibuni huku walio katika safu ya mboga na matunda wakiendelea kuzoa faida kubwa.
Akiongea katika eneo la Kakuzi katika Kaunti ya Murang’a, Bw Kamande alisema kuwa kwa sasa kilimo cha kahawa kimewageuza wenyeji wa eneo hilo kuwa masikini wa kusikitikiwa huku madalali na mitandao ya utapeli katika sekta hiyo ikiendelea kuzoa faida kubwa kutoka kwa jasho la mkulima. 
“Tukizingatia kuwa tunfaa kuwa katika kilimo biashara, ni lazima tuangalie utenda kazi wa uwekezaji wetu kupitia ukadiriaji wa faida na hasara. Ukiona hasara inazidi faida, ni bora kuwekeza kwingine,” akasema. Alisema kuwa kwa sasa wakulima wa kahawa wanalipwa kwa kati ya Sh10 na Sh30 kwa kilo moja ya kahawa ilihali kahawa hiyo hiyo ikifikishwa sokoni na madalali inauzwa kwa kati ya Sh450 na Sh500 kwa kipimo cha nusu kilo. “Huku mkulima akiendelea kusononeka akingoja malipo hayo duni, gharama ya uzalishaji inazidi kupanda.
Kila mwanzo wa msiku wa kahawa, maafisa wa mashirika ya kahawa huzindua kampeni za kumhakikishia mkulima kuwa pato litaongezeka na kuwashinikiza watie bidii shambani ili mazao yaongezeke,” akasema.
Alisema hii huwa ni njama tu ya viongozi hao wa mashirika ya kuwaweka wakulima hao katika imani ya uongo katika ukuzaji kahawa ilihali kile huwa kinalengwa ni kuhakikisha wakulima kuhakikisha wakulima hawatupilii mbali kilimo hicho ili faida zao haramu zisiangamie,” akasema.
Alisema kuwa viongozi hao wa mashirika ya kahawa hawasaidii lolote kuzima njama za wizi wa kahawa na hakuna msukumo wa uhakika ambao hutekelezwa ili kuokoa sekta hiyo kutoka minyororo ya utumwa.
“Ni vyema sasa wakulima wa kahawa waamume kuwa hawataishi maisha hayo ya utumwa na watupilie mbali kilimo hicho na kuelekeza bidiii zao katika sekta mbadala,” akasema.


