Puma Energy kudhamini Rock City Marathon

Imeandikwa na Mwandishi Wetu

Imechapishwa: 21 Septemba 2016

KAMPUNI ya mafuta ya Puma Energies Tanzania imejitosa kudhamini mashindano ya Rock City Marathon ambayo kilele chake kinatarajiwa kuwa Septemba 25 mwaka huu kwenye Uwanja wa CCM Kirumba jijini Mwanza. 

Akikabidhi hundi yenye thamani ya Sh milioni 15 kwa msemaji wa Kampuni ya Capital Plus International Mathew Kasonta ambaye kampuni yake kwa kushirikiana na mkoa wa Mwanza ndio wanaandaa mbio hizo, Meneja Mkuu wa Kampuni ya Puma Energies, Phillipe Corsaletti alisema udhamini huo unalenga kuunga mkono juhudi za Serikali ya Awamu Tano katika kuendeleza na kuhamasisha michezo nchini. 
“Lakini pia tumeguswa na malengo ya mbio hizi ambazo pamoja na mambo mengine zinalenga kupambana na ujangili pamoja na kutangaza utalii katika katika Kanda ya Ziwa,’’ aliongeza.


