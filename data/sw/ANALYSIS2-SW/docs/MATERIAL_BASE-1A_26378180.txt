
Waendesha mashtaka Temeke wanatudai rushwa
Sisi mahabusu ambao kesi zetu zinaendelea katika Mahakama ya Wilaya ya Temeke, tunapaza sauti zetu ili Serikali ishughulikie huu ukiukwaji wa maadili unaofanywa na waendesha mashtaka. Wanatulazimisha sisi mahabusu tutoe rushwa za fedha, kuwapeleka kula chakula cha mchana na kuweka mafuta kwenye magari yao.
Ifahamike wazi kwamba sisi mahabusu wa makosa ya jinai hapa Temeke kutoka mahabusu mbalimbali hatuna malalamiko na waheshimiwa mahakimu kwa kuwa wanaonekana kuendesha kesi kwa haki, lakini wengi wa waendesha mashtaka wanadai tukiwapa hizo rushwa wataweka mambo sawa ili tusifungwe.
Wanatutishia tusipotoa rushwa watatufunga jela au kurefusha kesi zetu. Hata pale mahakama inapotupa dhamana, hawatoi `removal order' hadi wapewe rushwa. 


