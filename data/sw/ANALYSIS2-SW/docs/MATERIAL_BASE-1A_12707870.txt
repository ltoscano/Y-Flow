  Kocha Harub amekuwa na sahili katika viwanja
SAFARI ndefu huanza kwa hatua moja, hivyo ndivyo ilivyo kwa mkufunzi mtajika wa soka katika ukanda wa pwani, Yusuf Harub.
Harub alianza soka miaka mingi tu iliyopita akiwa mchezaji mwenye sifa katika viwanja vya soka katika shule za msingi na hata za upili alizosomea.
Baada ya kukamilisha masomo alianza kuchezea timu za mitaani kama njia ya kukuza kipawa chake cha soka.
Moja ya klabu alizochezea ni Bilima ambayo aliibuni yeye mwenyewe katika mtaa wa Kisauni ambayo ipo hadi leo.
Harub aliwahi kuchezea klabu ya Kibera Sports jijini Nairobi baada ya kutoka katika klabu maarufu jijini Mombasa, Mwenge FC.
Hatimaye alijiunga na timu ya KTM na baadaye akachezea moja ya timu kongwe katika Jamhuri ya Tanganyika, Simba Sports Club.
Umaarufu na usakataji wake wa soka ya hali ya juu ulirudi chini na kuchezea klabu ya Bandari.
Na HASSAN POJJO Mwaka 1989 alikuwa mkufunzi wa timu ya Star Fishes mjini Malindi kwa kipindi kirefu na baadaye kuhama na kuwa mkufunzi wa timu ya Posta jijini Mombasa.
Baada ya kuwa mchezaji kwa kipindi kirefu, Yusuf aligeuka na kuwa kocha aliyefunza klabu mbalimbali mkoani pwani.
Yusuf alikuwa mkufunzi wa timu ya Kenya Police, Nyanza Fc iliyokuwa katika eneo la Changamwe, Baba Dozy na Black Santos.
Klabu nyingine zilizopitia mikononi mwa kocha Yusuf ni pamoja na Bakarani Strikers na Baobab.
Licha ya umri wake kusonga, bado ana ari kubwa ya kuinua talanta za vijana mashinani.
Kutokana na ari hiyo Yusuf akishirikiana na wadau wengine wa michezo kama vile Bamburi Youth FootBall Beach Association ambao wana mipango ya kuanzisha michuano ya Beach Soccer


