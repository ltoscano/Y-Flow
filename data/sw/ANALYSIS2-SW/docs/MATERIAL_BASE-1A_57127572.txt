
Toto kusajili watano

Imeandikwa na Alexander Sanga, Mwanza

Imechapishwa: 09 Desemba 2016

UONGOZI wa timu ya soka ya Toto Africans ya Mwanza umesema utafanya usajili wa wachezaji watano ili kujiimarisha na mzunguko wa pili wa Ligi Kuu bara inayotarajiwa kuanza kutimua vumbi Desemba 17.

Akizungumza na gazeti hili jana kocha msaidizi wa klabu hiyo Tim Jost alithibitisha kuwa wanahitaji kufanya marekebisho katika safu ya kipa, beki wa kati, mshambuliaji mmoja na mawinga wawili.
Alisema ana imani kubwa kuwa timu yake itafanya vyema na kubaki Ligi Kuu.
Timu hiyo imemaliza mzunguko wa kwanza ikiwa mkiani mwa msimamo wa ligi kwa kufikisha pointi 12 katika michezo 15. Toto ilishinda mechi tatu dhidi ya Mwadui, Mtibwa na Kagera Sugar.
Pia timu hiyo ilitoka sare michezo mitatu dhidi ya African Lyon, JKT Ruvu na Ruvu Shooting.
Toto imefunga magoli tisa na kufungwa magoli 18.
Ilipoteza michezo tisa dhidi ya Yanga,Simba,Azam, Mbeya City,Stand United,Tanzania Prisons,Ndanda Fc na Mbao Fc.


