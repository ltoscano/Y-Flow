
“Bado Yanga ina nafasi ya kutetea ubingwa”- Cannavaro
Nahodha wa Yanga, Nadir Haroub ‘Cannavaro’ amewataka mashabiki wa klabu hiyo kuendelea kuwasapoti kwa kwenda viwanjani katika michezo yao na kuwashangilia kwani bado wana matumaini ya kutwaa ubingwa wa Ligi Kuu ya Vodacom 2016/2017.
Cannavaro aliyasema hayo baada ya kumalizika kwa mchezo wa VPL kati ya Yanga na Mtibwa ambao ulimalizika kwa sare ya bila kufungana na kuongeza kuwa bado wana michezo mingi hivyo wakitumia michezo hiyo vyema wanaweza kutetea ubingwa wa VPL kwa mara nyingine.
“Niwapongeze Mtibwa wamecheza vizuri hata timu yangu imecheza vizuri pia, tumetengeza nafasi nyingi, tumepata penati lakini hatukufanikiwa kupata goli, bado tunaendelea na mapambano, tuna michezo mingi ya nyumbani na tuna nafasi ya kutetea ubingwa,
Yanga ina kikosi kikubwa ambacho kinawachezaji wengi wenye uwezo, haimtegemei mtu na hata vijana wanapewa nafasi … bado tuna nafasi mechi sita ni nyingi sana, kwangu bado nafasi ipo ya kutetea ubingwa,” alisema Cannavaro.


