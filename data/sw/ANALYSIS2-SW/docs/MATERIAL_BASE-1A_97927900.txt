
Mboto awachokoza Simba kiaina Taifa
Dar es Salaam. Mtu akikuambia soka ni burudani usibishe hasa kunapokuwapo na utani mwingi kutokana kwa mashabiki wa timu mbalimbali hasa zile timu pinzani. 
Kwa Tanzania, Simba na Yanga ndiyo wapinzani wakubwa na mashabiki wa klabu hizo wamekuwa wakitania pale moja ya timu hizo hasa inapofungwa huku Simba wakiitwa wa mchangani kutokana na kushindwa kucheza kimataifa, huku Jangwani wakitaniwa kuwa ‘waliozoea kubebwa na waamuzi’.
Msanii maarufu wa maigizo nchini, Haji Salum ‘Mboto’, ambaye ni mnazi mkubwa wa Yanga, baada ya mchezo wa juzi kati ya Simba na Azam uliomalizika kwa sare ya bila kufungana alisema ameamini kuwa Yanga inabebwa.
Mboto alisema kwa kutania: “Nimeamini Yanga inabebwa, imeanza kubebwa na watu wengine na sasa imebebwa na Azam na Simba wenyewe, hivyo leo (juzi) nimeamini Azam na Simba mmeibeba Yanga imenikera sana, mnasababisha Yanga ichukue ubingwa.”
(Oliver Albert)


