
Sakata la Mkude hali tete

December 7, 2016

WAKATI sakata la Jonas Mkude likiendelea kuwakuna vichwa viongozi wa Simba, bado hali ni tete kwani pamoja na uongozi kutaka kusajili mchezaji mpya, bado mapingamizi yapo ya kila aina.
Simba kwa sasa imepasuka vipande viwili ambapo baadhi ya viongozi wanataka mchezaji huyo aachwe aamua analotaka, huku wengine wakitaka arejeshwe kikosini. 
Hii inatoka na mchezaji huyo kutaka dau kubwa na kibaya zaidi, kuamua kuwazimia simu viongozi wake pale walipokuwa wanamsaka.
Inadaiwa Simba wapo tayari kutoa kiasi cha Sh milioni 60 ili kumbakisa, lakini Mkude ameona dau hilo dogo na anatakakuongezewa. 
Tayari Mkude amekiri kuwazimia simu viongozi wa klabu hiyo, lakini kisa cha yote ni kile alichodai kukerwa na wao kutoa habari ambazo si sahihi.
Mkude alikiri, alizima simu kwani alilazimika kufanya hivyo kutokana na usumbufu mkubwa aliokuwa akiupata kutoka kwa watu mbalimbali.
Hii ni baada ya viongozi wa Simba, kutoa taarifa ya kuthibitisha wamemsajili Mkude na kumalizana naye kila kitu, wakati haikuwa hivyo.
'Kweli nilizima simu, hii ni baada ya wao kudai nimesaini mkataba
mpya wakati si kweli, huku wengine wakiniomba fedha,' alisema.
Lakini chanzo chetu kimepasha, uongozi upo ndani ya vipande
viwili na hawajui cha kufanya kwa sasa.


