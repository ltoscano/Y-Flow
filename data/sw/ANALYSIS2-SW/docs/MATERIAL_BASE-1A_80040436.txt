
Wateja Tanesco wadaiwa Sh7.3 bilioni
Brandy Nelson, Mwananchi Bnelson@mwananchi.co.tz
Mbeya. Shirika la Umeme Tanzania (Tanesco) Mkoa wa Mbeya linawadai wateja wake zikiwamo taasisi za Serikali Sh7.3 bilioni. 
Meneja wa Tanesco mkoani hapa, Francis Maze alisema hayo alipowasilisha taarifa kwa Mkuu wa Mkoa, Amos Makala aliyefanya ziara ya ghafla katika ofisi za shirika hilo juzi jioni.
“Pamoja na madeni shirika hilo pia linakabiliwa na changamoto ya makandarasi wa ufungaji wa nyaya majumbani kutoza gharama kubwa za kusuka waya kwenye nyumba ikiwamo kupiga mihuri kwa Sh80,000 na kuwafanya wananchi kushindwa kumudu kupata fedha za kulipia huduma ya laini,” alisema.
Makala aliwaonya watumishi wa Tanesco kuacha kushirikiana na vishoka kutoa huduma ya umeme na kwamba kwa kufanya hivyo ni kukiuka taratibu na kanuni za kazi.


