
Asimama kizimbani kwa dai la kumpiga afisa polisi
MWANAMUME alishtakiwa jana kwa kumpiga afisa wa kike wa polisi aliyekuwa akipiga doria mjini Kiserian, kaunti ya Kajiado.
Bw John Karanja alikanusha kwamba alimchapa Konstebo Lilian Cherotich anayehudumu katika kituo cha polisi cha Kiserian na kumjeruhi.
Mahakama iliambiwa kwamba alitenda kosa hilo Mei 21 afisa huyo alipokuwa akitekeleza majukumu yake.
Kulingana na shtaka, afisa huyo alikuwa na wenzake wakipiga doria mjini Kiserian walipoona kundi la watu wakizua vurugu na kwenda kuwatuliza.
Ni wakati huo ambapo afisa polisi mshukiwa alimshambulia afisa huyo.
Hakimu Mkuu wa Kibera Bi Anne Ongijo alimwachilia mshtakiwa kwa dhamana ya Sh20,000 na mdhamini wa kiasi sawa hadi Agosti 11 kesi itakaposikilizwa.
Na BENSON MATHEKA 


