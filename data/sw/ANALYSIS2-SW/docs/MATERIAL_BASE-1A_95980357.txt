
AJISALIMISHA KWA KUIBA TELEVISHENI MIAKA 27 ILIYOPITA
Ukitaka kuokoka ni lazima ukiri na kutubu dhambi zako zote.
Ndivyo anavyosema mwanamume huyu mkazi wa Connecut, Marekani.
Randy Iannacone amejisalimisha polisi kukiri kuwa alimuibia mwajiri wake televisheni mwaka 1989 na kwamba yupo tayari kuadhibiwa. Iannacone anakiri kosa hilo na kulijutia na ndiyo sababu ameamua kujipeleka katika mikono ya sheria ili hatua zichukuliwe dhidi yake.
“Nimekosea ndiyo maana nataka niadhibiwe ili nafsi yangu ipate amani,” alisema mwanamume huyo kwa ufupi.
Hata hivyo, alishikiliwa kwa muda na kuachiwa kwa dhamana saa chache baadaye. Anatarajia kupandishwa kizimbani wiki hii. 


