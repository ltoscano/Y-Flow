Wezi wamkomba Firmino

January 10, 2017

NYOTA wa Liverpool, Roberto Firmino, amejikuta katika kilio baada ya kundi l a wezi kuvamia nyumbani kwake na kupora vito vyenye thamani ya Paundi 70,000 (Sh 186,789,624.27) pamoja na nguo. 
Mshambuliaji huyo aliviziwa na wezi hao kabla ya Krismasi, ambao inadaiwa walikuwa wanaikagua mara kwa mara nyumba yake, ili kuona mienendo yote ya watu wanaoishi humo, kabla ya kufikia uamuzi wa kuiba.
Staa huyo wa Brazil, aliibiwa wakati alipotoka nyumbani akiwa ameambatana na mkewe pamoja na watoto wake wawili kwenda katika hoteli moja akiwa na maafisa wa Liverpool.
Liverpool imethibitisha kutokea kwa wizi huo, huku ikisema kwa sasa imetoa walinzi kuilinda nyumba yake, kwani inahofiwa wezi hao wanaweza kurejea tena.
Chanzo kimoja kilipasha kuwa, wezi hao walikuwa wakijua fika nyendo za mchezaji huyo, kwani ilionekana walijua pia kuhusu mwaliko wa Krisimasi aliopewa.


