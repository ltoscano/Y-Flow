
Wagombea chama cha soka Tabora hadharani

Imeandikwa na Alexander Sanga

Imechapishwa: 17 Desemba 2016

KAMATI ya uchaguzi ya Chama cha soka cha mkoani Tabora (Tarefa) imetangaza majina ya wagombea kwenye uwachaguzi wa chama hicho unaotarajiwa kufanyika Desemba 31 mwaka huu. 

Akizungumza na gazeti hili jana mwenyekiti wa kamati hiyo Richard Lugomela aliwataja wagombea hao na nafasi wanazowania kwenye mabano ni John Kadutu, Gulamhussein Rhemtullah (Mwenyekiti).
John Mtesigwa, Biswalo Misana, Abdul Amani na Fredrick Msonga (Makamu Mwenyekiti), Athuman Kilundumya, Nassoro Said na Janeth Kabeho (Katibu Mkuu) huku nafasi ya katibu msaidizi ikiwaniwa na James Kabepele.
Alisema kwa upande wa mweka hazina amejitokeza mgombea mmoja ambaye ni Maulid Sansa na wanaowania nafasi ya mjumbe wa mkutano mkuu wa Shirikisho la soka Tanzania (TFF) ni wawili ambao ni Richard Kiyenze na Dick Mlimuka.
Katika nafasi ya mwakilishi wa klabu inwagombewa na watu wawili ambao ni Acheri Manjoli na Razack Irumba huku mwakilishi kwenye soka la wanawake ni Joyce Babu na Maimuna Kiroge.
Wanaogombea nafasi ya mjumbe wa kamati ya utendaji ni Petro Mdaki, Shafii Rugema, Ramadhani Iddi, Janeth Michael, Geophrey Mabere na Stella Sagalani.
Nafasi hiyo inahitaji wajumbe watatu.


