
KIMONDO FC YAJIHAKIKISHIA KUCHEZA LIGI KUU, YAICHAPA POLISI JAMII BUNDA GOLI 3-1

Rashid Mkwinda

TIMU YA KIMONDO FC YA MBOZI MKOANI MBEYA LEO IMEJIPATIA TIKETI YA KUCHEZA LIGI KUU BARAA BAADA YA AKUICHABANGA TIMU YA POLISI JAMII YA BUNDA MKOANI MARA BAO 3-1.

MCHEZO HUO WA LIGI YA MABINGWA WA MKOA ILIZIKUTANISHA TIMU HIZO KATIKA UWANJA WA KUMBUKUMBU YA SOKOINI JIJINI MBEYA IKIWA NI WA MARUDIANO BAADA YA MCHEZO WA AWALI ULIOCHEZWA MKOANI MARA KUTOKA SULUHU YA MABAO 2-2. 

TIMU YA KIMONDO ILIANZA KUONA NYOTA NJEMA KATIKA DAKIKA YA 12 YA MCHEZO BAADA YA MSHAMBULIAJI WA TIMU HIYO CHARLES HIZA KUPOKEA PASI KUTOKA KWA JOFREY MLAWA NA KUPIGA SHUTI ILIYOJAA KIMIANI NA KUMUACHA GOLIKIPA WA TIMU YA POLISI JAMII EMANUEL DAUDI AKISHANGAA GOLINI.

BAADA YA GOLI HILO KULIKUWA NA MASHAMBULIZI YA HAPA NA PALE KATIKA GOLI LA POLISI JAMII AMBAPO DAKIKA TANO BAADAYE TIMU YA KIMONDO ILIJIPATIA GOLI LA PILI LILILOFUNGWA KWA KICHWA NA MCHEZAJI COSMAS MWAZEMBE.

BAADA YA KUFUNGWA FOLI HILO TIMU YA POLISI JAMII ILIAMKA KUTOKA USINGIZINI NA KUFANYA MASHAMBULIZI KATIKA GOLI LA KIMONDO AMBAPO MASHAMBULIZI HAYO YALIZAA MATUNDA DAKIKA YA 30 BAADA YA MSHAMBULIAJI WA TIMU YA POLISI JAMII JOSEPHAT ONYANGO KUIPATIA TIMU YAKE BAO LA KUFUTIA MACHOZI.

HADI TIMU ZINAENDA MAPUMZIKO MABAO YALIKUWA NI 2-1, KIPINDI CHA PILI KILIANZA KWA MASHAMBULIZI YA HAPA NA PALE AMBAPO TIMU YA POLISI JAMII ILIONEKANA KUZIDIWA UWEZO NA TIMU YA KIMONDO BAADAA YA MPIRA KUCHEZWA NUSU UWANJA KWA TAKRIBANI DAKIKA 15.

MASHAMBULIZI YA TIMU YA KIMONDO KWA TIMU YA POLISI JAMII YALISABABISHA KUFANYIKA MADHAMBI KATIKA GOLI LA TIMU YA KIMONDO BAADA YA MCHEZAJI WA TIMU YA POLISI JAMII KUMCHEZEA FAULO MCHEZAJI WA TIMU YA KIMONDO CHARLES HIZA NA HIVYO KUSABABISHA REFARII KUTOA PENALT AMBAPO MCHEZAJI WA TIMU YA KIMONDO LUKA MPOSHI ALIFUNGA GOLI LA TATU KATIKA DAKIKA YA 59 YA MCHEZO.

HADI KIPENGA CHA MWISHO KINAPULIZWA KIMONDO ILIKUWA INAONGOZA KWA MABAO 3-1.

KUTOKANA NA MCHEZO HUO TIMU YA KIMONDO IMEJIHAKIKISHIA KUCHEZA LIGI KUU YA TANZANIA BARA AMBAPO TIMU YA POLISI JAMII INATAFUTA NAFASI YA TATU.


