
Samsung yakataa kutoa fidia kwa walioathirika na kemikali za kiwanda
Kampuni kubwa duniani kwa kutengeneza na kusambaza vifaa vya kielektoniki ya Samsung iliyopo Korea Kusini imekanusha baadhi ya taarifa zilizotolewa na familia za wafanyakazi wanaofanya kazi katika kiwanda hiko kuwa zinataka fidia kutokana na madhara yaliyosababishwa na kemikali wakati wa utengenezaji wa vifaa.
Wafanyakazi hao wamesema kuwa zaidi ya watu 76 wameshafariki kutokana na kemikali za kiwanda ambacho kinatengeneza bidhaa za Samsung na hivyo kuleta madhara makubwa katika baadhi ya familia kupoteza ndugu zao wa karibu. 
Baadhi ya kesi zilimalizika lakini nyingine zinachelewa kutokana na mamlaka kutaka kujua ni kemikali gani zimesababisha ugonjwa na vifo hivyo, huku baadhi ya wataalam wakiorodhesha baadhi ya kemikali zinazopatikana katika viwanda hivyo.
Kampuni hiyo imesema kufichua taarifa kama hizo ni kutoa siri za kibiashara na kutoa onyo kali kwa yeyote anayendelea kusambaza taarifa hizo na kutaka kujua taarifa kutoka kwa mamlaka zinazosimamia swala hilo kutoa taarifa hizo kuainisha aina ya kemikali inayotumika mpaka kusababisha maafa.
Samsung walichodai ni kuwa taarifa hizo zimetolewa kinyume na sheria na utaratibu maalum ambao ungewawezesha wao kufanya uchunguzi juu ya swala hilo na kuweza kutoa takwimu sahihi katika madhara yote yanayosababishwa na viwanda 
Kampuni ya Samsung ilianzishwa tarehe 1 mwezi wa 3 mwaka 1938 huko Daegu nchini Korea ya kusini ambayo ni sawa na miaka 78 iliyopita na mtaalamu wa vifaa vya Komputa aitwaye Lee Byung Chul na mpaka kufikia mwaka 2014 walikuwa wameajiri wafanyakazi wapatao 489,000 kutokana na Viwanda vyao.
Na Derick Highiness


