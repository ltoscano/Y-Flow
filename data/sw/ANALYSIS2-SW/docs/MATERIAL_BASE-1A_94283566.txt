
Uber yatengeneza dola milioni 500$ kwa usafirishaji salama wa abiria
Kampuni ya usafirishaji wa abiria (Uber) imekua ikiwatoza wanachama wake ada ya takribani dola 2.50 kwa kila safari ikiwa na lengo la kuhakikisha usalama wa wateja wake na kuboresha huduma zake.
Kampuni hiyo ilianzisha ada kwaajili ya usafirishaji salama kwa abiria wake katika miaka ya hivi karibuni, jambo ambalo liliwashangaza abiria wake wengi huku kampuni hiyo ikitazamia malengo iliojiwekea.
Makala ya Bloomberg iliandika kwamba kampuni hiyo imeweza kujipatia mapato ya zaidi ya dola milioni 499$ kwa takribani miaka miwili, huku abiria au wateja wake bado wanailalamikia ada hiyo kuwa ni njama za kuwaibia.
Aidha kampuni hiyo ambayo ilishitakiwa kwa kutoza ada hiyo kwa wateja mwezi Disemba 2014, kutokana na madai kwamba, haina msaada kwani usalama wao bado upo hatarini licha ya kwamba kampuni hiyo inadai kwamba wamekua wakijitoa hadi kufanya kazi masaa 24 katika wiki.
â€œtumekua tukifanya kazi masaa 24 katika wiki huku tukikabiliana na changamoto mbalimbali za barabarani katika kuhakikisha usalama wa wateja wakeâ€ alisema msemaji wa kampuni hiyo. 
Kampuni hiyo ambayo inatoza dola 2.50 kwa safari katika baadhi ya sehemu. Ilishitakiwa kwa kosa la kutumia mbinu za uongo na kejeli katika matangazo yake kwani wamekua wakidai kwamba wao ni bora zaidi kuliko huduma ya taxi.
LAUDANUS MAJANI (UDSM-SJMC)


