Simba yazidi kujipanga kuendeleza ushindi

October 19, 2016

WAKATI timu ya Simba ikitabiriwa kuwa katika nafasi nzuri ya kunyakua ubingwa wa Ligi Kuu ya Vodacom Tanzania Bara msimu huu, wenyewe wamesema wanachokiangalia ni kushinda mechi zao zote za nyumbani na ugenini.
Kwa sasa timu hiyo ipo katika maandalizi ya mwisho kuvaana na Mbao FC katika mchezo utakaochezwa kesho katika dimba la Uwanja wa Uhuru.
Vinara hao wa Ligi msimu huu wataingia uwanjani wakijiamini baada ya kushinda mchezo wao uliopita dhidi ya timu ya Kagera Sugar huku Mbao wakiwaadhibu kaka zao Toto Africans goli 3-1.
Kocha msaidizi wa timu hiyo Jackson Mayanja ameliambia gazeti hili kuwa wanachokiangalia ni namna gani wataendeleza mapambano ili kupata ushindi.
Alisema kuwa licha ya kuwa na wachezaji wengi msimu huu lakini wameweza kuunda kikosi bora kinachoweza kubadili matokeo muda wowote.
Alisema, yeye na kocha mkuu wa timu hiyo kwa sasa wanaangalia zaidi kuwapa mbinu mpya wachezaji ili kuweza kupata matokeo mazuri katika kila mchezo.
Akizungumzia maandalizi yao kuelekea mchezo dhidi ya Mbao FC Mayanja alisema kuwa wamejiandaa vizuri kwani wanajua kuwa Mbao hufanya vizuri licha ya kuwa changa ndani ya Ligi Kuu.
“Tumejiandaa vizuri kwa ajili ya mchezo wetu dhidi ya Mbao FC na tuna hakika mchezo hautakuwa mwepesi kwani timu zote zimejiandaa na zinahitaji kupata matokeo mazuri”, alisema Mayanja.
Wakati hayo yakiendelea kiungo mshambuliaji wa timu hiyo, Shiza Kichuya amechaguliwa kuwa mchezaji bora wa Ligi Kuu ya Vodacom kwa mwezi Septemba.
Kinara huyo wa magoli ndani ya Ligi alikuwa anachuana na wachezaji Adam Kingwande wa Stand United pamoja na Omari Mponda wa Ndanda FC.
Winga huyo aliisaidia timu yake kwa mwezi huo kupata pointi zote 12 katika mechi nne ilizocheza, matokeo
ambayo yameifanya Simba kuendelea kubakia kileleni mwa Ligi hiyo inayoshirikisha timu 16.
Kwa kushinda tuzo hizo ya mwezi, Kichuya atazawadiwa kitita cha sh . 1,000,000 (milioni moja) kutoka kwa wadhamini wa Ligi hiyo,


