
Gor Mahia yakodolea adhabu kutoka CAF
Na THOMAS MATIKO
KLABU ya Gor Mahia inakodolea macho faini kubwa kutoka kwa Shirikisho la soka Barani Afrika (CAF) kwa kuchelewa kuwasilisha majina ya kikosi chake kwa ajili ya msimu ujao.
Gor ambao ndio mabingwa watetezi wa Ligi Kuu TPL, ndio watakaoiwakilisha taifa kwenye dimba la kuwania klabu bingwa Barani Afrika na kulingana na utaratibu na kanuni zilizopo, walitakiwa kuwasilisha majina ya wachezaji wa kikosi chake kufikia Jumatano 31, Disemba, 2014.
Tayari kipindi hicho cha usajili wa majina ya wachezaji wa timu husika kwa dimba hilo kimepita huku Gor ikiwa bado haijafanya hivyo.
Kulingana na Afisa Mkuu Mtendaji wa Lordvick Aduda, kufikia Jumatano, list hiyo ya wachezaji haikuwa tayari.


