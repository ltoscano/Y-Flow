
Wanaovunja sheria kwa nguvu wanajivunia nini?
Mhariri, kuna matukio ambayo kila ninapoyaona kwenye vyombo vya habari huwa siamini kama yanatokea Tanzania, nchi inayotajwa kubobea kwenye amani na utulivu.
Moja ya matukio hayo ni matumizi ya nguvu yanayofanywa na baadhi ya watu ambao kwa makusudi huamua kwenda kinyume na sheria, taratibu na kanuni zilizowekwa.
Nimesikia mara kadhaa watu wakilalamika kuwa kundi la mabaunsa lilivamia nyumba zao na kuzibomoa licha ya kuwapo hati za mahakama za kuzuia ubomoaji huo.
Kwa nini watu wanaweza kukiuka amri ya mahakama na kufanya uharibifu wa nyumba, tena huku wakijitapa kuwa mwenye nyumba aende kokote anakotaka.
Kwa nini mtu anaweza kufikia uamuzi kama huo katika nchi inayotajwa kuheshimu utawala wa sheria na haki za binadamu? Natamani kupata majibu ya maswali yangu. 
Msomaji, Dar es Salaam


