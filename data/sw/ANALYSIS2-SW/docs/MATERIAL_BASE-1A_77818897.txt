Wa tanzania watakiwa kushiriki soko la wazi

December 22, 2016

WATANZANIA wametakiwa kujitokeza kwa wingi kushiriki katika soko la wazi litakalofanyika kwenye enero la UDASA katika maeneo ya Chuo Kikuu cha Dar es Salaam.
Akizungumza na waandishi wa habari Dar es Salaam juzi Mratibu wa soko la mkulima Dkt. Vicensia Shule, alisema kuwa soko hilo litawashirikisha wakulima kutoka maeneo mbalimbali ambapo wataonesha bidhaa zao na kupata masoko.
Alisema soko hilo la wazi litafunguliwa kuanzia Alhamisi wiki hii hadi Jumamosi ambapo wakulima na wajasiriamali wataweza kuonesha bidhaa zao na kupata masoko.
“Lengo la kuanzisha soko la wazi ni ili kuwezesha wakulima wajasiriamali waweze kushiriki na kupatiwa mbinu mbalimbali za kuboresha bidhaa zao na kupata wateja,” alisema Dkt. Shule.
Alisema katika soko hilo la wazi litakuwa linafanyika kila mara ili kuhakikisha wakulima wanapata masoko ya bidhaa zao wanazozalisha.
Pia alisema watasaidia kutangaza bidhaa zinazozalishwa na wakulima katika mitandao mbalimbali ili waweze kujikwamua kiuchumi.
Kwa upande wake Mwakilishi wa Chuo Kikuu cha Dar es Salaam Dkt.Pamba Sijazili alisema watatoa mafunzo kwa wakulima na wajasiriamali ili waweze kuwa na biashara tofauti.
Alisema mfano mkulima anazalisha mazao mbalimbali anatakiwa awe anafuga kuku au ng’ombe ili kama asipopata mazao anaweza kupata faida katika ufugaji wa kuku au ngombe.
Hata hivyo alisema soko la wazi la mkulima limetoa nafasi 30 kutoka kwa wakulima wa matunda na mbogamboga kutoka Muhenza Mkoani tanga ambapo watashiriki bila kulipia ada ya kiingilio.


