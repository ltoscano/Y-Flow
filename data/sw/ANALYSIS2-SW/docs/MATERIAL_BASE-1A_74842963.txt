
Mashabiki Simba, Yanga waonywa Jumamosi

September 29, 2016

MKURUGENZI wa Michezo wa Taifa ambaye pia ni msimamizi wa Uwanja wa Taifa, Alex Nkenyege amewataka wananchi watakaojitokeza katika mchezo wa Ligi Kuu ya Vodacom utakaowakunisha watani wa jadi Simba na Yanga kutumia vyema uwanja huo, ili uweze kutumika tena kwa siku zijazo. 
A k i z u n g u m z a n a waandishi wa habari Dar es Salaam jana, Nkenyege alisema hawataruhusu kuona machafuko ya aina yoyote yakitokea katika mchezo huo utakaofanyika Jumamosi na kuahidi kushirikiana vyema na vyombo vya ul inzi i l i kuimarisha usalama wa mashabiki wa timu hizo pamoja mali za uwanja. 
A l i s e m a w a n a n c h i wanatakiwa kuachana na tabia waliyoizoea ya kuingia bure uwanjani humo kwani awamu hii, wamebadilisha mfumo wa kuingia uwanjani ambapo mashabiki wote watapaswa kuwa na kadi za kielektroniki, ambazo zitakazokaguliwa kwenye mageti wakati wa kuingia.
“Wananchi tuachane na masuala ya kupenda vya bure, badala yake tujitokeze kwa wingi katika kununua tiketi jambo litakaloongeza mapato kwa klabu hizi ambazo zinakuja kuumana Jumamosi hii na naamini kwa kufanya hivi, tutakuwa tumeonesha uzalendo wa hali ya juu,” alisema Nkenyege.
Aliongeza kuwa serikali haitawafumbia macho wananchi watakaofanya vitendo vitakavyoashiria uvunjifu wa amani na kuahidi kuwachukulia hatua kali za kisheria, ambazo zitaweza kukomesha vitendo hivyo.
Aidha aliwataka wananchi watakaokwenda kuangalia mechi katika uwanja huo ku tokwenda na magari binafsi kwa kuwa hali ya uwanja huo siku hiyo, itakuwa na mambo mengi jambo linaloweza kusababisha usumbufu na kukosa kuingia na magari hayo.
” K u h u s u M a g a r i yatakayoingia ndani ni yale maalumu pekee ambayo kwa timu za Yanga na Simba wataingia na basi moja moja na wengine watakaotaka k u i n g i a w a t a t a k i w a kuwa na vibali maalumu vitakavyowaruhusu kuingia na kama hutokuwa na hivyo vibali hatutoruhusu kuingia ndani,” alisema Nkenyege.
Hata hivyo, Nkenyege alisema mageti ya uwanja huo yatakuwa wazi kuanzia saa nne na kuwataka wananchi kujitokeza mapema kabla ya saa 7 mchana, ili kuepusha usumbufu utakaojitokeza wakati wa kuingia uwanjani hapo.


