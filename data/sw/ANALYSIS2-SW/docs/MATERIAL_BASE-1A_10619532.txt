
Aliyemuua Bin Laden kutangazwa
Na AFP
WASHINGTON MWANAJESHI wa Amerika aliyempiga risasi na kumuua kiongozi wa kundi la Al-Qaeda,Osama Bin Laden atatambuliwa katika makala ya televisheni ya Fox News mwezi ujao, haya ni kulingana na usimamizi wa kituo hicho cha utangazaji.
Makala ya “The Man Who Killed Osama Bin Laden” yaani aliyemuua Osama Bin Laden yanatarajiwa kupeperushwa kwa awamu mbili kutoka Novemba 1112, huku mwanajeshi huyo akisimulia mchango wake katika mauaji ya Bin Laden katika makazi yake nchini Pakistani mnamo 2011.
Katika ujumbe wake Fox News ilisema, “tutawajulisha historia yake ya kupata mafunzo kama afisa wa kitengo cha Elite na mchango wake katika oparesheni ya Neptune Spear, iliyopelekea kuuawa kwa Bin Laden.” “Ataeleza kwa kina umairi wake uliopekelekea kumlenga risasi Bin Laden, taswira kamili ya matukio ya kuuawa kwa gaidi huyo pamoja na nyakati za mwisho cha mtu huyo aliyekuwa anogopwa zaidi ulimwenguni,” taarifa zaidi ya Fox News ilinukuu. Bin Laden alikuwa mtu anayesakwa zaidi duniani.


