
12 wateuliwa kuwania uongozi chama cha Soka Mkoa wa Singida-(SIREFA)

Michezo
By Andrew Chale
September 14, 2016
Jumla ya mashabiki 12 wa mchezo wa mpira wa miguu,wameteuliwa kugombea nafasi mbalimbali za uongozi wa Chama cha soka mkoa wa Singida -SIREFA ,kwenye uchaguzi unaotarajiwa kufanyika oktoba mosi mwaka 2016 mkoani humo.
Katibu wa kamati ya uchaguzi mkuu wa SIREFA, Albert Kasoga amewataja wagombea wa ngazi ya uenyekiti mkoa kuwa ni Baltazari Kimario ambaye atachuana na Hussein Mwamba aliyekuwa katibu mkuu wa chama hicho kwa muda mrefu.
Bwana Kasoga amesema nafasi ya makamu mwenyekiti imeombwa na mgombea mmoja ambaye ni Mika Likapakapa na nafasi ya katibu mkuu pia imeombwa na mgombea mmoja,Hamisi Kitila.
Bwana Kasoga ametaja nafasi zingine zilizoombwa na mgombea mmoja mmoja na majina yao kwenye mabano,kuwa ni nafasi ya katibu msaidizi (Daffi Daffi),mweka hazina (Elisamwel Kitoto),mjumbe wa mkutano mkuu wa TFF taifa (Omari Hamisi) na mwakilishi wa vilabu (Idd Mnyapanda Lissu).
â€œNafasi tatu za wajumbe wa kamati ya utendaji,zimeombwa na Elisante John Mumbiga na Sebastain Lyimo.Nafasi ya mweka hazina msaidiizi,haikupata mgombea,hivyo itatangazwa upyaâ€,amesema Kasoga.
Katika hatua nyingine,katibu huyo,amesema kuwa bwana Edwin Hagai aliyeomba nafasi ya katibu mkuu,ameshindwa kukidhi vigezo na hivyo kujiondoa kwenye kinyangâ€™anyiro hicho.
â€œPia Velerian Kimambo na mwanamke pekee Yagi Kiaratu,waliomba nafasi ya uongozi katika ujumbe wa kamati ya utendaji,wamejiondoa wenyewe baada ya kushindwa kukidhi vigezoâ€,ameongeza bwanaKasoga


