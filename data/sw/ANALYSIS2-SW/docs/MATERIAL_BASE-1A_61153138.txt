
Dolphin FC haitaki masihara katika bahari la usakataji soka
TIMU ya Dolphin FC imejitosa uwanjani kwa kishindo huku makali yake yakidhihirika wazi kupitia matokeo yake. Dolphin FC (pichani) kutoka eneo la Mwimuto, Kabete kaunti ya Kiambu ilistawishwa na wachezaji saba ingawa sasa wamefikia 25.
Vifaa hivi vimetiwa makali na sasa vinapepeta gozi barabara. Chini ya mlezi wa timu pia kocha James Maina, imeanza kuinua kiwango cha wanasoka chipukizi walio na miaka chini ya 20 mtaani Mwimuto ili wapate nafasi ya kuboresha vipaji na kuzipigia gozi timu kubwa za kaunti, mkoa na hata ya kitaifa.
Timu hiyo imedhihirisha kwamba iko ngangari kisoka na imenolewa barabara pale ambapo iliiwaadhibu wahasimu wao Wangige United 1-0 katika uga wa shule ya msingi wa Kibichiku. Bao hilo na la kipekee lilitiwa wavuni na mchezaji Kennedy Nganga kunako dakika ya 79 baada ya kuandaliwa pasi murua na Benard Waiyaki.
Hata hivyo, imecheza mechi nane. Imeshinda tano na kupigwa nne.Ilizinyuka Wangige Youth 3-0,Magana Flowers 2-1,Scavenger 1-0 na Wangige United 1-0 kabla kupoteza dhidi ya Dallas1-0,Muthure FC 3-1,Umoja FC 4-0 na Kanyarirri ambayo iliimiminia magoli 6-2.
Ilianza kushiriki ligi hiyo mwaka wa 2012 na kuwa nambari 12.


