
Maafisa wa misitu watekwa nyara
MANILA, Ufilipino WATU waliokuwa wamejihami kwa bunduki waliwateka nyara masoroveya sita wa misitu kusini mwa Ufilipino, kulingana na duru za kijeshi jana.
Kisa hicho ndicho cha majuzi zaidi katika msururu wa mashambulizi ambayo yamekuwa yakielekezwa wafanyakazi wa idara ya misitu katika eneo hilo lililokumbwa na mapigano.
Sita hao walikuwa wakielekea eneo la Bonde la Compostela, lililo katika kisiwa cha Mindanao kufanya utafiti wakati wa tukio hilo mnamo Ijumaa. 
Aidha, hakuna yeyote aliyedai kuhusika katika kisa hicho, japo makundi kadha yaliyojihami yamekuwa yekiendesha shughuli zao katika eneo hilo.
“Wasiwasi wetu ni kuhusu kuachiliwa huru kwa wafanyakazi hao,” akasema msemaji wa jeshi Luteni Jenerali Rainier Cruz, huku akituma wanajeshi kuwasaidia polisi kuwasaka watekajinyara hao.


