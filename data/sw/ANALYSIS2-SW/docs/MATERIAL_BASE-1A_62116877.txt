
Mumias kufuta wafanyakazi
Na JOHN SHILITSA
KAMPUNI ya Sukari ya Mumias itawafuta kazi wafanyakazi wake wengi katika juhudi za kuimarisha usimamizi wake ili iweze kupata faida.
Mkurugenzi Mkuu Bw Coutts Otolo alisema kampuni haina jingine ila kuanzisha shughuli ya kusawazisha wafanyakazi wake 1,900, zoezi ambalo litapelekea baadhi yao kufutwa kazi.
“Tutalazimika kupunguza wafanyakazi wetu kupitia mpango wa usawazishaji ili kuimarisha usimamizi,” Bw Otolo alisema mwishoni mwa wiki baada ya kampuni hiyo kutangaza hasara ya kima cha Sh2.7 bilioni.
Lakini licha ya hatua hiyo, Otolo alikuwa mwingi wa matumaini kuwa kampuni hiyo itarejelea hali yake ya kawaida hivi karibuni.
“Gharama kubwa ya uzalishaji na changamoto zingine zilipelekea ambazo hatungeweza kuzuia zilipelekea hasara hiyo. Mpango wa kuagiza tani 10,000 za sukari ambao ulitibuka ulichangia kampuni yetu kupata hasara ya Sh1bilioni,” aliwaambia waandishi wa habari. 


