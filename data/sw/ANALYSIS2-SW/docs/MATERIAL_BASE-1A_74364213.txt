
Wanaolangua Sukari Wachukuliwe Hatua Kali
Mhariri, Bei ya sukari imezidi kwenda juu kwa kuwa kuna baadhi ya wafanyabiashara wameamua kufanya ulanguzi.
Awali, sukari ilikuwa ikiuzwa kuanzia Sh2,000 lakini sasa kuna maeneo nchini kilo moja imepanda mpaka Sh4,000.
Hii ni hatari kwa kuwa sukari ni moja kati ya bidhaa muhimu, hivyo suala la kuadimika kwake linatakiwa lichukuliwe kwa uzito wa kipekee.
Naipongeza Serikali kwa kuanza kuwafuatilia wafanyabiashara wakubwa wanaoficha sukari katika maghala.
Msako huu ufanyike kwa umakini kwa sababu wafanyabiashara hawa nao wanaweza kuja na mbinu nyingine za kuhujumu juhudi za Serikali.
Wananchi washirikiane na Serikali kwa kuwafichua wafanyabiashara wanaoficha sukari kwa lengo la kuifanya iadimike. 
Mercy Mangole Dar es Salaam


