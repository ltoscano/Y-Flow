
United yachapwa 4-0 Stamford Bridge

October 24, 2016

TIMU ya Manchester United imechezea kichapo cha goli 4-0 katika uwanja wa Stamford Bridge katika mchezo dhidi ya wenyeji wao Chelsea.
Kipigo hicho ni fedheha kubwa kwa meneja wa timu hiyo Jose Mourinho aliyekuwa akiinoa timu hiyo msimu uliopita.
Chersea walimfuta kazi Jose Mourinho kwa mara ya pili mwaka 2015 walifanikiwa kupata goli dakika ya kwanza ya mchezo huo lililofungwa na Pedro baada ya kupata mwanya katika safu ya ulinzi ya Man United.
Gary Cahill alifunga bao la pili dakika ya 21 baada ya United kuruhusu kona iliopigwa na Eden Hazard kudunda katika eneo la hatari la man United.
United hawakuonyesha kama wataweza kurudisha magoli hayo na kwenda mapumziko wakiwa nyuma kwa goli 2.
Kipindi cha pili Eden Hazard alifanikiwa kuipatia timu yake goli la tatu dakika ya 62 baada ya kuachia shuti kali la takribani mita 15.
Nâ€™golo Kante aliimwaga safu ya ulinzi ya United na kufunga bao la nne na la mwisho na kuipatia ushindi Chelsea huku ikipanda hadi nafasi ya nne.
Ushindi huo wa Chelsea umeifanya United kusalia katika nafasi ya 7 huku wakitofautiana kwa pointi tano na vinara wa ligi hiyo.
Wakati huohuo vinara wa li gi hi yo Manches ter City walitoka sare ya goli 1-1 na Southampton katika uwanja wa Etihard.


