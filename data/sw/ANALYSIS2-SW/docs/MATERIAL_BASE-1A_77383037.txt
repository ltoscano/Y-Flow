
CHELSEA YAITUPA NJE ARSENAL CAPITAL ONE

January 11, 2013

Klabu ya Chelsea imeikandika, Arsenal mabao 2-0 na kuitupa nje ya michuano ya Capital One, katika mechi iliyochezwa juzi usiku katika Uwanja wa Emirates ambako ni nyumbani kwa ‘Washika bunduki’ hao. Licha ya kuwa nyumbani, Arsenal ambayo inaongoza Ligi Kuu ya Uingereza, ilijikuta katika wakati mgumu kwa vijana wa Chelsea wanaonolewa na Kocha Jose Morinho ‘Special One’. Pamoja na kuwa nyumbani Emirates, Arsenal ilijikuta ikichezea kichapo cha mabao hayo yaliyofungwa na Cesar Azpilicueta katika dakika ya 25. Chelsea ilionekana kuwa na usongo wa kutaka kuifunga Arsenal ambapo, Juan Mata alidhihirisha ubora wake baada kuiandikia bao timu yake dakika ya 66. Baada ya mambo kuwa magumu Kocha wa Arsenal, Mzee Arsene Wengar alilazimika kuwaingiza nyota wake Oliver Giroud na Mesut Ozil, lakini haikuwapa ahueni na hadi mpira unamalizika matokeo hayakuweza kubadilika. Katika mechi nyingine za michuano hiyo, Manchester United iliibandika Norwich mabao 4-0 Norwich. Mabao ya Manchester United yalibandikwa kimiani na Chicharito aliyefunga mawili, Phill Jones na Fabio. Timu za Birmingham Stoke City zilitoka sare ya mabao 4-4 Stoke, Burnley 0-2 West Ham na Leicester 4-3 Fulham.


