
Chelsea yahofia kukutana na kisiki katika mchujo UEFA
LONDON, Uingereza
LICHA ya kufuzu kwa raundi ya timu 16 bora kwenye dimba la Klabu Bingwa Ulaya (UEFA), kocha wa Chelsea, Jose Mourinho ni mwingi wa hofu, akihofia kuondolewa mapema kwenye hatua hiyo. 
Kocha huyo aliyetwaa taji la shindano hilo mara mbili akiwa na Inter Milan, Italia na FC Porto, Ureno, aliiongoza Chelsea kufuzu kundi G kwa kumaliza wa kwanza baada ya kuwalaza Sportong Lisbon 3-1 kwenye mechi ya mwisho ya hatua hiyo Jumatano usiku.
Magoli ya wachezaji Cesc Fabregas, Andre Schurrle na John Obi Mikel yalitosha kuwapa uongozi wa kundi hilo baada ya kushinda mechi nyingine tatu walizocheza.
Hata hivyo kwenye droo itakayofanyika Jumatatu ijayo, Chelsea watakutana na mmoja wa timu zifuatazo zilizomaliza za pili kwenye makundi yao mbali mbali; Juventus, PSG, Basel, Shaktar Donetsk na Bayer Leverkusen.
Arsenal na Manchester City ni timu nyingine ambazo zilimaliza za pili kundini, ila haziwezi kuwekwa kwenye droo moja kutokana na sheria ya UEFA, ambayo hairuhusu vikosi vinavyotoka eneo moja (Uingereza) kukutanishwa katika hatua ya 16 bora.
“Bado kuna mapapa wengi tu kwenye bahari hii na hivyo raundi ijayo haitakuwa rahisi. Pamoja na hayo, hatuogopi yeyote ila ni sharti tufahamu kwamba bado kungali vikosi hatari sana shindanoni. Ukitazama hakuna kikosi chochote kikubwa kilichoondolewa zaidi ya Liverpool na zote zinataka kushinda,” Mourinho alifunguka.
Fauka ya kuwa ni mkufunzi mwenye tajriba na uzeofu mkubwa katika shindano hili, Mourinho hana uhakika kabisa ikiwa ana uwezo w mara tat tofauti kuweka “Bora nahisi zaidi ya kama ni bado kun gali na mapapa h a t a r i baharain hivyo bora tu ikiwa tu gamiza,” shauku u atalinyak Kuling droo dhidi yao, kocha huyo Mreno angependelea kukutana na mabwenyenye PSG waliotandikwa na Barcelona 3-1.
Hata hivyo kocha huyo alikuwa mwepesi wa kusisitiza kuwa hakuna kikosi chechote cha kudharauriwa kwani wote wana uwezo.
“Ningependelea tukutanishwe na PSG sababu wale wanafahamu sana ila hatuwezi amua hilo.
Kwa ujumla kila kikosi hapa sio mzaha, hao Basel mnaofikiria ni limbukeni ndio waliotulaza mara mbili msimu uliopita, wakawabana Liverpool msimu huu na Manchester City miaka michache iliyopita. Leverkusen wale ni Wajerumani na soka lao mnalifahamu halafu Shakhtar sioni wa kudharauriwa hapa,” aliongeza.
Vijana wa Mourinho ndio waliofunga hatua ya makundi kwa kupachika mabao 17, mengi zaidi ya time yeyote ile msimu ikiwemo Real Madrid ambao walishinda mechi zao zote.


