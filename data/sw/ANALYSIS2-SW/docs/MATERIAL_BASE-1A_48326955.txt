Simu ya Samsung yashindwa kuthibitisha ubora
Moja ya makampuni ambayo yanatajwa kuwa bora duniani kwa utengenezaji wa simu huwezi kuacha kuitaja kampuni ya Samsung ambayo makao makuu yake yapo Korea Kusini ambapo imekuwa ikitamba zaidi kwa bidhaa zake za Samsung S kutokana na ubora wake na jinsi zinavyouzika sokoni. 
Sasa pamoja na ubora huo mtandao mmoja ambao unahusika na habari za aina za simu imeripoti kuifanyia uchunguzi simu ya Samsung S7 Active kama ni kweli haiingizi maji lakini hali ikawa tofauti.
Imeelezwa kuwa simu hiyo iliwekwa katika tanki la maji la mita moja na nusu na baada ya kukaa kwa muda wa saa moja na nusu kioo cha simu hiyo kilishindwa kufanya kazi na kubadilika kuwa cha kijani.
Baada Samsung kuulizwa kuhusu tatizo hilo walisema kuwa yawezekana simu iliyotumika katika jaribio hilo haikuwa imetengenezwa na mfumo wa kuzuia maji kuingia katika simu.


