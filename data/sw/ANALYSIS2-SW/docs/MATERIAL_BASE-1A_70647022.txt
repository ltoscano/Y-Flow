
Wa tanzania si wavivu, tatizo mfumo
Tatizo la Wa tanzania si uvivu bali ni mfumo. Karibu asilimia 80 ya Wa tanzania ni wakulima wa kujikimu, hawa wangekuwa wavivu wangeshakufa na familia zao. Vijana wengi wamekimbilia mjini kwani kilimo hakilipi. 
Kauli mbiu ya Hapa Kazi Tu bila kuwekeza kwenye kilimo itakuwa porojo tulizozizoea. Bila skimu za umwagiliaji, sayansi na teknolojia kwenye kilimo, pembejeo za kilimo na masoko ya uhakika na yenye kuwanufaisha wakulima, tutabaki kukariri mashairi ya Wa tanzania eti ni wavivu.
Ni aibu hata kupewa misaada ya chakula na nchi kama Vietnam, ni aibu kubwa. Nchi yenye ardhi na maji mengi kushindwa kujitosheleza kwa chakula ni aibu. Misri wana uhakika wa chakula kwa kutegemea chanzo kimoja tu cha maji ambacho ni Mto Nile. Hivi tumelaaniwa au tumerogwa?


