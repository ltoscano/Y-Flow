
Polisi wachunguza tukio la mauaji ya wanaume 2
NA STEPHEN MUTHINI
POLISI huko Masinga Kaunti ya Machakos wanachunguza kisa ambapo miili miwili ya wanaume ilipatikana katika boma ya aliyekuwa mbunge wa eneo Bunge la masinga marehemu Rolnard Kiluta.
Mmoja wao alikuwa mfanyakazi wa kulisha ng’ombe katika ka boma la marehemu Kiluta ilhali mwingine alifanya kazi katika boma Jirani.
Kulingana na wakaazi walioshuhudia kisa hicho,mwili wa jamaa mmoja ulipatikana ukiwa umeoza na kuliwa na mbwa kwenye sehemu ya mapaja.
Jirani mmoja alivutiwa kwenye boma hilo na mlio wa ng’ombe ambao walikuwa wamekaa kwa muda mrefu bila kushughulikiwa.
Jamaa huyo alipiga nduru na kuwavutia wanakijiji alipofika kwa boma la marehemu Kiluta na kukumbana na mbwa wakila maiti ya mfanyakazi huyo.
Baadaye mwili wa pili ulipatikana hatua chache kutoka pahali hapo na kusababisha hali ya taharuki kutanda kijijini.
Hapo jana mshukiwa mmoja wa mauaji hayo alikamatwa na polisi huku uchunguzi ukianzishwa. 


