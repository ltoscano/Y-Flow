
Bodaboda vituo vya daladala
Usafiri wa bodaboda ni muhimu kutokana urahisi wake wa kufika maeneo tofauti ila changamoto ipo kwa madereva. Wachache wanaonekana kuitambua na kuiheshimu kazi yao.
Kuna vituo au vijiwe vingi vya bodaboda siku hizi ili kufanikisha usafiri kwa wananchi hadi maeneo ambako magari hayafiki kutokana na kukosekana kwa barabara. Kuna kero kutoka kwa madereva hawa nayo ni uegeshaji wao. Kwenye vituo vya daladala utakuta bodaboda hizi husubiri abiria wanaoshuka kwenye mabasi unakuta pikipiki imeegeshwa kwenye kibanda cha kupumzikia abiria.
Zinaweza zikawa tatu mpaka nne kiasi cha kutoruhusu mtu kuingia au kutoka. Hii ni kero ambayo madereva husika mnatakiwa mjitahidi kuiepuka kwa ajili ya abiria wanaosubiri magari ya kwenda sehemu wanazoelekea kwani kuwapo kwenu kunawafanya wasimame pembeni ilhali sehemu hizo zipo.  


