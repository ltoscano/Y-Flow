
Wateja waruhusiwa kununua bangi
Na MASHIRIKA
MONTEVIDEO, Uruguay URUGUAY Ijumaa ilisema wateja wa bangi wanaweza kununua gramu 10 ya dawa hiyo ya kulevya kila wiki kwa chini ya dola moja kwa gramu, huku taifa hilo likianza kusimamia biashara ya mihadarati nchini humo. 
Mnamo Desemba, taifa hilo la Amerika Kusini lilikuwa la kwanza duniani kusimamia soko la dawa hiyo ya kulevya, huku taifa hilo likijizatiti kuzuia kupotea kwa mapato kutokana na walanguzi wa dawa hizo. 
Rais wa Bodi ya Dawa Nchini humo Diego Canepa alisema wanunuzi wanahitajika kujisajili kwanza kulingana na kanuni hiyo mpya ambayo itatiwa saini na mawaziri mnamo Jumatatu na kuchapishwa Jumanne. 
Serikali itawataka mashirika ya kibinafsi kukuza bangi “wiki mbili baada ya kanuni hiyo mpya kuanza kufanya kazi,”akaongeza, akisema kuwa leseni za ukuzaji dawa hiyo zitatolewa.


