
Anasahau kuchunga familia
NIMEOLEWA na nina mtoto mwenye umri wa miaka mitatu.
Mimi na mume wangu tunapendana sana wala sijawahi kusikia ana msichana. Shida ni kuwa amepuuza jukumu la kutunza familia yake. Mimi kama mke wake hanipi pesa za matumizi yangu wala hanihusishi katika mipango ya pesa zake. Nishauri. 
Kupitia SMS Ninaamini kwamba palipo na mapenzi, mengine yote yanawezekana.
Umesema kuwa wewe na mumeo mnapendana sana na hiyo ina maana anaweza kukusikiliza.
Tafuta wakati mzuri uzungumze naye kuhusu suala hilo na umwambie kuwa linakusumbua sana moyoni hivi kwamba huna raha.
Kama kweli anakupenda atajirekebisha.
Lakini jaribu kuzungumza naye suala hilo wakati akiwa na furaha ili upate majibu mazuri zaidi.


