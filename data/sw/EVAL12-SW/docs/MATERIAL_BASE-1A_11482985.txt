
Shule kuimarisha upanzi miti
Na MAGDALENE WANJA
SHULE za msingi zitatumika kama vituo vya mafunzo ya upanzi wa miti milioni 126 chini ya mradi wa kitaifa wa kulinda chemchemi za maji na mazingara. 
Waziri Profesa Judy Wakungu, katika taarifa iliyosomwa kwa niaba yake na Balozi Julius Kandie alisema kuwa tayari shule 937 kote nchini zimeteuliwa kushiriki katika mpango huo ambao utagharimu Sh1 bilioni utakaowezesha shule hizo kuanzisha matuta ya miche ya miti ya kiasili na baadaye kuipanda shuleni na makwao.
Waziri Wakhungu alisema kuwa kuwahusisha wanafunzi katika shule za msingi kutasaidia sana katika kukuza mazoea ya ulindaji mazingara kwa manufaa ya vizazi vijavyo.
“Kuwafunza wanafunzi kuhusu umuhimu wa kupanda miti kutahakikisha kuwa wataiga mtindo huo hadi watakapokuwa watu wazima, jambo litakalochangia pakubwa katika uchumi wa nchi,” Profesa Wakungu alisema Waziri huyo pia aliwasihi wananchi kupanda miti kwa wingi hata kwenye nyua za maboma yao ili kuafikia lengo la asilimia 10 ya kiwango cha miti nchini.
Aliwashauri wanaopata riziki yao kutokana na miti kupanda miti inayokomaa haraka kama ilivyoshauriwa na shirika la utafiti la KEFRI


