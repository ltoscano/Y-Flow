
Mashirika yatoa viatu kukabiliana na funza
Na OSCAR KAKAI
SHULE katika kaunti ya Pokot Magharibi zimenufaika na msaada wa viatu kutoka kwa shirika la msalaba mwekundu, tawi la Pokot Magharibi kwa ushirikiano na kampuni ya Toms Shoes Company kwa lengo la kukabiliana na funza katika eneo hilo. 
Takriban viatu elfu 22,600 vyenye thamani ya Sh700,000 vimepeanwa kwa shule katika eneo hilo.
Mwenyekiti wa shirika la msalaba mwekundu tawi la Pokot Magharibi Bw Solomon Merireng alisema kuwa msaada huu ni njia ya kupambana na funza ambazo zimeathiri watu wengi katika eneo hilo.
“Wanafunzi wengi wameathirika na tunataka kuhakikisha kuwa tunawaepusha kutokana na shida hii,”alisema.
Bw Merireng aliyataja maeneo ya Mbara, Alalena Seker kama yale yaliyoathirika mno na funza .
“Tunaomba viongozi wote waunge mkono juhudi za kukabiliana na funza,” alisema. 
Kiongozi huyo aliwataka wakazi wa eneo hilo kujisajili na shirika la msalaba mwekundu ili shirika hilo iliweze kupata nguvu na kuendelea kusaidia wakati wa mikasa.
Mwenyekiti huyo alitoa wito kwa wakazi wa eneo hilo huku akisema kuwa kwa sasa idadi ya wanaojisajili katika shirika hilo ni wachache mno.
Alisema kuwa kwa sasa, ni watu 340 pekee ndio wamejisajili kama wanachama wa kudumu wa shirika hilo katika eneo hilo.
Seneta wa kaunti ya Pokot Magharibi, Prof John Lonyangapuo aliwataka viongozi wa eneo hilo kuunga mkono juhudi za shirika hilo kwa kupambana na majanga 


