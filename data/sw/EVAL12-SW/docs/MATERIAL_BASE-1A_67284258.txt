
Samaki mdogo kutoka Pwani ambaye ajaribu kuogelea BARA
KUTOKAmpakuaji mlo katika kibanda cha mama nitilie, hadi mojawapo ya sauti bichi zinazosifika kwa sasa nchini. Haina shaka kuwa BARA Ali Mohamed Said al-maarufu Mswazzi Masauti ametoka mbali kufika alipo kimuziki huku hadithi yake ikiakisi ya wasanii wengi ambao kwa udi na uvumba wamejiundia jina katika sanaa ya utunzi.
Kibao chake Mahabuba kwa sasa kinatawala hewani huku wengi wakimpigia upatu kushindania kwa usawa ushabiki wa muziki wa Bongo hapa nchini. 
Mzaliwa wa eneo la kisauni mjini Mombasa, Mswazzi alilazimika kuacha shule akiwa kidato cha pili kutokana na ukosefu wa karo.
Ni suala lililomlazimisha kufanya kazi mbalimbali ikiwa ni pamoja na kazi za mjengo na kuuza mitumba ili kupata fedha za kuendeleza muziki wake. 
Muziki wake umechochewa na nyota wa Tanzania Alikiba, mwanarepa wa Amerika Wiz Khalifa na gwiji wa Nigeria, 2 Face Idibia.
"Nilivutiwa sana na mwanamuziki Alikiba kutokana na bidii yake anapofanya kazi na kuwa nilikuwa nikimsikiza hata kabla ya kuanza kuimba," asema.
Wiz Khalifa alimnasa kutokana na uhusiano wake mwema na watu licha ya kubobea katika taaluma hii.
"Kipaji chake 2 Face Idibia ni cha kipekee na hasa kibao chake, African Queen, kilinivutia sana na wakati mwingine ningefanyia sauti yangu majaribio kwa kuimba wimbo huo," aeleza.
Wewe bado limbukeni kimuziki. Wengi wangependa kujua Mswazzi Masauti ni nani?
MM: Mimi ni msanii kutoka Mombasa lakini kwa sasa makao yangu ni hapa Nairobi. Nilianza kuimba mwaka wa 2007 na kufanya kibao changu cha kwanza mwaka huo lakini hakikutolewa. Hata hivyo nilianza kufanya vyema kati ya mwaka wa 2014 na 2015 baada ya kukutana na produsa Ian Michapo wa Mombasa ambapo alinirekodia vibao, Siwezi mwaka wa 2014 na Usikate Tamaa, 2015. Baadaye rafiki yangu mmoja alinifahamisha kuhusu produsa J Blessings wa hapa Nairobi aliyefurahishwa na kazi yangu na kunirekodia video za vibao hivi viwili.
Sasa umesajiliwa na lebo ya SwaRnB inayomilikiwa na produsa matata, Tedd Mlikutana vipi?
MM: Tulikutana kupitia mtandao wa kijamii.
rafiki yangu fulani aliyekuwa amechapisha changu mtandaoni ambacho kilimfurahiprodusa huyu na kuwasiliana naye akidhani wimbo ulikuwa wake. Hata hivyo huyo yangu alimfahamisha kuwa wimbo ulikuwa na kumuonyesha jinsi ya kuwasiliana na kama wasemavyo, mengine ni historia. Umetoka mjini Mombasa na umekuja kujijenga kimuziki. Ni mkakati unaopania kutumia ili kunasa soko hasa ikizingatiwa kuwa baadhi ya wa namu kut Pw wa wa iwa kuw kw hap M wan jich wa N yan was vya iwe u kwa nyimbo zao kuchezwa. Hata hivyo sasa mambo yamebadilika na nimekuwa nikishuhudia viwango vya kurekodi muziki katika eneo hilo vikibadilika na naamini kuwa hivi karibuni wasanii wengine wa Pwani pia wataanza kuonekana. Nilipo hapa naamini kuwa kazi yangu itaendelea kuwa safi na yenye ubora wa hali ya juu, suala ambalo halitazuia kuchezwa kwenye vyombo vya habari.
Kibao chako Mahabuba kimeendelea kupokea sifa tele. Tueleze kwa mapana kuhusu wimbo huu.
MM:Kwanza kabisa ni mimi niliyeandika kibao hiki na kama vibao vyangu vingine, wimbo huu unazungumzia mapenzi ambapo kaka anamsihi binti asiyasikie ya watu na aendelee kuwa mwema na mwishowe atamuoa. Ni wimbo ambao naweza kusema umenifikisha katika kiwango kingine kama mwanamuziki kwani sasa naamini kuwa watu wamenikubali. Tayari wimbo huu unachezwa hata nchini Tanzania. Hasa kinachowavutia wengi katika kibao hiki ni video yake safi ambayo imerekodiwa katika mandhari ya Mombasa na Watamu yanayoambatana na ujumbe katika wimbo huu.
Ujumbe wa mapenzi umetawala nyimbo zako sana. Je, mada hii inachochewa na mambo unayopitia maishani?
MM: Siwezi kusema kuwa yale mambo ninayoandika ni yale ambayo nimepitia hasa ikizingatiwa kuwa nina miaka 21 pekee, na hivyo sina ujuzi mwingi wa masuala haya. Lakini ninayotunga ni yale ninayotazama na kushuhudia kupitia kwa marafiki, jamaa na majirani. Kwa mfano nakumbuka wakati mmoja nilipata ujumbe mtandaoni kutoka kwa mtu aliyeniambia kuwa masuala ninayoandika yanaambatana na yale anayowazia.


