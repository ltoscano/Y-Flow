Baraza la Mawaziri Misri lajiuzulu

April 3, 2014

WAZIRI Mkuu wa Misri, Hazem el-Beblawi na baraza lake la mawaziri wamejiuzulu. Katika taarifa ya moja kwa moja kupitia televisheni, Bw. El-Beblawi alisema kuwa Misri imeshuhudia ongezeko la migomo katika sekta ya umma katika wiki chache zilizopita. Kwa mujibu wa BBC, Bw. El-Beblawi alisema hakuna hata serikali moja duniani ambayo inaweza kutimiza mahitaji ya watu wake katika kipindi kifupi sana. Serikali hiyo ya mpito ilianza kazi mwezi Julai mwaka jana baada ya jeshi kumpindua aliyekuwa Rais Mohammed Mosri. Taarifa zinasema kuwa uamuzi wa baraza la mawaziri kujiuzulu ulitokea baada ya mkutano kati ya mkuu wa majeshi na waziri wa ulinzi, Abdul Fattah al-Sisi. Inaripotiwa kwamba Bw. al-Sisi anatarajiwa kujiuzulu kutoka katika wadhifa wake ili kugombea Urais.


