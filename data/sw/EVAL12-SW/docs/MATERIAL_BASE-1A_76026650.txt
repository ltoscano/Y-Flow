
Maafisa 3 wa kijeshi wauawa
Na AFP
PESHAWAR, Pakistan MAAFISA watatu wa usalama wa kijeshi waliuawa baada ya kundi la wapiganaji kufyatulia kombora ngome moja milimani katika eneo linalokabiliwa na vita Pakistan Magharibi Jumapili asubuhi kwa mujibu wa maafisa wa usalama. 
Shambulizi hilo la usiku lilifanyika katika eneo la Spinwam, wilaya ya Waziristan Kaskazini ambayo imeathiriwa na vita vya kikabila. Eneo hilo linapakana na Afghanistan, ambako wanajeshi walizua mashambulizi kupigana na kundi la Taliban na wapiganaji wengine Juni.
Kulingana na taarifa hiyo, maafisa wa usalama wenye hadhi ya kijeshi walikuwa ngomeni humo wakati wa shambulizi hilo.
“Idadi isiyojulikana ya wapiganaji walianza kufyatua makombora kutoka pande zote tatu. Maafisa watatu wa FC (Frontier Corps) walikufa baada ya kombora moja kupenyeza ndani ya ngome,” alisema afisa mmoja katika eneo la Peshawar.
Shambulizi hilo linadhaniwa kuwa la kulipizia kisasi operesheni ya kijeshi inayoendelea katika eneo hilo.


