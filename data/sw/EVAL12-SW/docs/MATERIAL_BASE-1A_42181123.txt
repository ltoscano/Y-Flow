
Wawili Mbaroni Kwa Kukutwa Na Sare Za JWTZ, Risasi
Kigoma. Polisi Mkoa wa Kigoma inawashikilia watu wawili kwa tuhuma za kukutwa na risasi na sare za Jeshi la Wananchi wa Tanzania (JWTZ) walizokuwa wanamiliki kinyume cha sheria pamoja na risasi.
Kamanda wa Polisi Mkoa wa Kigoma, Ferdinand Mtui alisema jana kuwa watu hao walikamatwa baada ya kufanyika kwa msako katika maeneo yote ya mkoa huo.
Mtui aliwataja waliokutwa na sare hizo kuwa ni Hamza Hassan (56) mkazi wa Buzebazeba, Ujiji mjini Kigoma, ambaye alikuwa na risasi tisa za bunduki aina ya SMG alizoficha ndani ya chumba anachoishi.
Mwingine ni Daniel Patrick (24), mkazi wa Kagunga Kata ya Kasulu, ambaye alikamatwa mtaani akiwa amevaa kaptula iliyotokana na suruali ya jeshi ambayo aliikata, huku akijua kuwa ni kosa kisheria. Watuhumiwa wanatarajiwa kufikishwa mahakamaani uchunguzi utakapokamilika.


