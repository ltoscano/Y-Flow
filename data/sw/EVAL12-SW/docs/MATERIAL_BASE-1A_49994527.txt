
Ferdinand kugura baada ya kunyimwa mkataba
MACHESTER, Uingereza MLINZI wa Manchester United, Rio Ferdinand, amesema kuwa ataondoka baada ya klabu hiyo kukataa kumuongezea muda kwenye kandarasi yake.
Kauli hiyo inamaanisha ameondoka baada ya kuwafungia miamba hao wa Old Trafford mabao manane katika miaka 12 na kushiriki katika mechi 454 ambapo ameingia katika orodha ndefu ya wachezaji wakongwe mabalozi wa klabu hiyo.
Mwandishi wa BBC anasema kuwa mlinzi huyo, 35 anapania kuendelea kucheza lakini haijulikani ataichezea klabu ipi.
Ferdinand alisema katika barua ya wazi kwa klabu hiyo kuwa angalipenda kuwaaga mashabiki wake kwa njia bora zaidi lakini kutokana na hali ya hatihati hangeweza.
Hata hivyo, amesema kuwa amefikiria sana kuhusu hatima yake lakini umewadia wakati wake wa kuwaaga.
Ferdinand aliwasili United mnamo Agosti 2002 kutokea klabu ya Leeds timu hiyo ilipokuwa ikikabiliana na Hungary Zalaegerszeg katika mechi ya ligi ya mabingwa barani Ulaya.
Ameshinda mataji sita ya Ligi Kuu ya Premia mbali na mataji mawili ya nyumbani.
Manchester United pia ilishinda taji la klabu bingwa duniani mbali na taji la Mabingwa barani Uropa.
â€œKwa muda nimekuwa hapa, nimefurahia mazuri mengi, yakiwa pamoja na kucheza pamoja na nyota wa kila aina ambao sasa ni marafiki zangu wakubwa, sitawahi kusahau ushindi wetu dhidi ya Chelsea na kutwaa ubingwa wa Ligi ya Mabingwa mjini Moscow.
Ferdinand ameichezea timu ya taifa ya Uingereza mara 81 kabla ya kustaafu.
Anaondoka wakati Manchester United ikiagana na wakongwe kama vile Ryan Giggs ambaye anatarajiwa kujitaalamisha katika kazi ya ukufunzi wa soka.
MASHIRIKA


