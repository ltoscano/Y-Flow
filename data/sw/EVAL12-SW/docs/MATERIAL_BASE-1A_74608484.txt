
Gavana atimua kazini waziri, maafisa wakuu
NA KITAVI MUTUA

GAVANA wa Makueni, Prof Kivutha Kibwana, jana aliwafuta kazi maafisa wa ngazi ya juu katika kaunti hiyo akiwemo waziri wa barabara. 
Pia alifanya mabadiliko ya baraza la mawaziri.
Bi Molly Kamene, Waziri wa Uchukuzi na Miundo Msingi alifutwa kazi pamoja na maafisa wengine kufuatia madai ya ufisadi na kutohitimu.
Wakati wa kutekeleza mabadiliko hayo, ya pili katika kipndi cha miaka miwili, Gavana Kibwana alianzisha wizara mpya, ya Ugatuzi na Huduma za Umma. Wizara hiyo itasimamiwa na Bw Kawithe Wambua ambaye alikuwa mratibu wa mipango katika kampeni zake gavana huyo. Alikuwa awali akisimamia elimu. Wizara ya ugatuzi ni muhimu wakati huu Profesa Kibwana anakabiliwa na changamoto kubwa ya kisiasa na uwezekano wa kuvunjiliwa mbali kwa kaunti hiyo mwaka huu.
Wadhifa katika Wizara ya Uchukuzi na Miundo Msingi ulipewa Waziri wa Fedha wa Kaunti Bw Alidan Mbinda kushikilia gavana akitafuta mtu atakayeajiriwa katika wadhifa huo.
Katika mpangilio huo mpya, Dkt Mulwa Mutava, Waziri wa Afya alipewa majukumu zaidi na hivi sasa atahitajika kushikilia Wizara ya Maji kama kaimu.
Waziri wa Maji Bw Jacobus Kiilu alihamishiwa Wizara ya Kilimo.
Waziri wa Kilimo Ruth Kyatha alihamishiwa Wizara ya Elimu kuchukua mahali pa Bw Wambua ambaye atasimamia ugatuzi.
Maafisa walioathirika ni Augustine Kitheka (Elimu), Daniel Mututa (Maji)


