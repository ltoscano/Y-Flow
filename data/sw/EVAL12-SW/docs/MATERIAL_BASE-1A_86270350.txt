
Sri Lanka yajitosa katika uchaguzi 
COLOMBO, Sri Lanka RAIA wa Sri Lanka jana walimiminika katika vituo vya kupigia kura kuchagua kiongozi wa nchi hiyo kwenye uchaguzi ambapo Rais Mahinda Rajapakse anatafuta kuongoza nchi hiyo kwa muhula wa tatu.
Rais anang’ang’ana kusalia mamlakani licha ya kuwepo kwa madai ya kuongezeka kwa visa vya ufisadi serikalini na hata kushindwa kuuunganisha raia wa nchi hiyo. Awali, Rais Rajapakse alikuwa na hakika kuwa ataibuka mshindi kwenye uchaguzi huo lakini baadaye akawa katika hali ya hatihati baada ya waziri wake wa Afya Maithripala Sirisena kujiuzulu na kutangaza kukabiliana naye katika uchaguzi huo.
Sirisena ndiye mwaniaji wa upinzani na viongozi wengi wamekuwa wakijiondoa kutoka chama cha Rais Rajapaksena na kujiunga naye.
Na AFP


