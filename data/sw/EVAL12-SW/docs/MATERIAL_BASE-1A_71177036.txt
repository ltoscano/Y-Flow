
Wafuasi 5 wa ISIS wauawa na polisi Misri
CAIRO, Msiri WANACHAMA watano wa kundi baya zaidi la wanamgambo, Ansar Beit alMaqdis, waliuawa Jumapili katika makabiliano na polisi, wizara ya ndani ilisema. Wanamgambo hao, ambao wamekula kiapo katika kundi la Islamic State (IS au ISIS), “walianza kufyatua risasi” baada ya maafisa wa usalama kuvamia shamba ambalo walikuwa wakijificha na kutengeneza mabomu, wizara hiyo ilisema. 
“Ufyatulianaji risasi ulifuatia, na kupelekea vifo vya wanachama hao wa kundi hilo huku polisi mmoja akijeruhiwa,” iliongeza.
Shamba hilo liko katika mkoa wa Sharqiya eneo la Nile Delta, kaskazini mashariki mwa jiji kuu Cairo. Bomu la gari lilipatikana shambani humo na kulipuliwa kwa kutumia kifaa cha mbali.


