
Changamoto sio kikwazo
LICHA ya matatizo chungu nzima timu ya Kiambu Community imejizatiti kuhakikisha kuwa inashiriki ligi ya kaunti ya Kiambu kanda ya Aberdare.
Klabu hiyo yenye makao yake mjini Kiambu, ilibuniwa mwaka wa 2011, chini ya mkufunzi Moses Muinde, ili kuleta pamoja vijana kusudi ya kuwaepusha na matendo maovu mitaani.
Kulingana na kocha Muinde timu hiyo imefanikiwa kufikia upeo huo kutokana na kujitolea kwa viongozi wa timu hiyo, ushirikiano wao mwema, na washika dau pamoja na moyo wa kujitolea kikamilifu miongoni mwa wachezaji wao.
Kikosi hicho kinaendeshwa na viongozi wenye bidii kama mwenyekiti akiwa Mugera Mukunya, katibu ni Henry Itweka, na mweka hazina akiwa James Mungai.
Kocha Muinde anasema kuwa kwa muda mfupi wa miaka miwili wakicheza ligi ya kaunti ya Kiambu, timu hiyo imepata umaarufu mbali na kutisha timu nyinginezo za hapa.
"Tumepata mialiko ya kupimana nguvu kutoka kwa timu zilizoimarika na kuvuma na tukafaniNa LAWRENCE ONGARO kiwa kuchapa zingine ambazo tulidhani kuwa hodari kutuzidi", asema Muinde.
Hivi majuzi katika kipute cha fainali ya kuwania taji la ubingwa wa kaunti ya Kiambu, timu hii iliibuka katika nafasi ya pili, ilipobanduliwa kwa mabao 2-1 na Neladol Stars ya Githunguri, Kiambu.
Katika fainali hiyo iliyohudhuriwa na mashabiki wengi, timu ya Kiambu Community ilipokea kitita cha Sh 100,000, huku washindi Neladol ikiridhika na Sh 150,000. Kocha huyo anasema kuwa wanapanga kufika kiwango cha ligi kuu ya taifa nchini upesi.
Anasema katika ligi ya kaunti wanajivunia kuwa na alama saba, baada ya kucheza na kushinda mechi mbili, kwenda sare moja na kupoteza moja.
Ligi hiyo inashirikisha timu 16 huku wakishikilia nafasi ya tano. 
Endapo wanajiandaa kucheza mechi ya ligi, wao hufanya mazoezi ya kukata na shoka siku mbili kabla ya michuano.


