
DRC yatakiwa kubatilisha hukumu ya kutimua balozi
WASHINGTON, Amerika UMOJA wa Mataifa (UN) Jumatatu ulitaka Jamhuri ya Kidemokrasia ya Congo (DRC) kubatilisha uamuzi wake wa kufurusha balozi wa UN wa haki za kibinadamu.
DRC ilitangaza uamuzi wa kumfurusha balozi huyo baada ya kutoa ripoti ya kushtua kuhusiana na ukiukaji wa haki za kibinadamu unaoetekelezwa na maafisa wa polisi.
“Washington imesikitishwa na hatua ya DRC kumfukuza Scott Campbell, balozi wa haki wa kutetea haki za kibinadamu wa UN,” ikasema taarifa ya UN.
Bw Campbell alitimuliwa Alhamisi punde baada ya kuchapisha ripoti kuhusu ukatili wa maafisa wa polisi dhidi ya vijana wanaodhaniwa kujihusisha na makundi ya uhalifu.
Ripoti hiyo ilifichua kuwa angalau vijana tisa walichinjwa na maafisa wa polisi huku wengine 32 wakitoweka kati ya Novemba, 2013 na Februari mwaka huu.
“Tunaitaka serikali ya DRC kuchunguza madai hayo na hatimaye kuwachukulia hatua ya kisheria maafisa waliohusika na unyama huo,” akasema Marie Harf, msemaji wa Idara ya Haki za Kibinadamu ya UN.
Na AFP


