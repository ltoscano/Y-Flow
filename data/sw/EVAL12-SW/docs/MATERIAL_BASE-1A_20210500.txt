
Je, mahindi ya GMO ni salama kwa binadamu?
NA MWANGI MUIRURI
Je, mahindi KENYA imo mbioni kukimu mahitaji ya watu wake kwa kuwezesha wakulima kutoa chakula zaidi kupitia mbegu zilizoimarishwa kisayansi.
Kampeini hii inaendeshwa na Taasisi ya Utafiti wa Mimea na Mifugo (KARLO)
ambako mahindi yaliyoimrishwa kisayansi yanaendelewa kujaribiwa ili kuhakikisha ni salama kwa wanadamu kula.
Mradi huu umepata kuungwa mkono na Mamlaka ya Miradi ya Kisayansi (NBA) ambayo imeidhinisha upanzi huo kupitia mashamba ya KARLO kote nchini ili kubaini mbegu za mahindi ambazo zitasambazwa kwa wakulima miaka miwili mitatu ijayo.
Kibali cha NBA kitawezesha KALRO na kundi moja lisilo la kiserikali- Africa Agricultural Technology Foundation (AATF), kuongoza mpango wa kitaifa wa kukuza mahindi hayo ya GMO kote nchini.
Lakini Kinara wa NBA Dkt Willy Tonui, alionya kuwa majaribio hayo ni ya kupata mahindi ambayo yatajaribiwa kwanza ikiwa ni salama kwa Wakenya kula au yana sumu kali ambayo yahofiwa inasababisha ugonjwa wa saratani.
NBA ilisema kuwa mahindi ya GMO yanahitaji utafiti zaidi na wakaonya kuwa mahindi hayo yatapandwa katika mashamba ya Idara ya Uchunguzi wa Ubora wa Mimea (KEPHIS) chini ya ulinzi mkali huku akiongeza huenda ikaondolewa ikiwa watafiti wa GMO watakiuka masharti hayo.
Awali KALRO na AATF waliomba ruhusa kukuza mbegu hizo za GMO na kusambazia kwa wakulima ili wamalize shida ya magonjwa yanayoadhiri mimea ya mahindi na hivyo kuimarisha mazao. 
Hii pia itasaidia wakulima kupata fedha zaidi na mauzo zaidi kwani mimea ya mahindi ya GMO huweza kustahimili ukame kwa pakubwa na hivyo.
Mapato ya wakulima pia huongezeka kwani utumizi wa dawa za kuzuia magonjwa na wadudu waharibifu ni nadra kutumika. Lakini NBA iliwanyima kibali hadi pale watafiti wa serikali watafanya majaribio zaidi kuhakikisha mazao ya GMO ni bora kuliwa na wanadamu.
Mpango huo wa KALRO-AAFT utasaidia kutayarisha mbegu zaidi zinazoweza kunawiri katika sehemu mbali mbali. Dkt Tonui alisema kuwa kibali hicho kitalazimu KALRO_AAFT kufanya utafiti wa mazingara kwanza kabla ya kibali kutolewa na Mamlaka ya Mazingara Nchini(NEMA).
Kibali hicho cha NBA kilipokelewa kwa shangwe na wanaopigia mahindi ya GMO debe kwani huenda mazao yakaongezeka na kusaidia Kenya kupambana na njaa lakini wale wanaoamini yanaleta madhara kiafya wanapinga kwa sauti moja shinikizo la kuuzwa kwa mbegu za mahindi ya GMO nchini.


