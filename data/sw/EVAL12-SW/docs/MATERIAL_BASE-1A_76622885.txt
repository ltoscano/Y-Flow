
Brighter Stars, UoN kati ya waliojizatiti
BRIGHTER Stars ya Lamu ilikataa kuaibika katika uwanja wa nyumbani, Shella ilipolazimisha sare ya mabao 1-1 na Chuo cha Ufundi cha Mombasa (TUM) kwenye mechi ya Ligi Kuu ya Pwani Kusini.
Ilikuwa timu ya Mombasa iliyowashtua wenyeji wao kunako dakika ya 85 kwa bao lilofungwa na Davis Shikala.
Lakini Brighter Stars ilifanikiwa kusazawisha bao hilo dakika ya 87 kupitia kwa Charles Hare.
Nayo timu ya Chuo Kikuu cha Nairobi (UoN) FC ilirudi nyumbani ikiwa na pointi zote sita ilizozipata mkoani Pwani baada ya kushinda mechi zake mbili za Mombasa.
Ilianza ziara yake kwa kuitandika Coast United 3-1 kwenye mechi iliyofanyika uwanja wa Shule ya Upili ya Tudor kabla ya kuilaza West Ham United 2-0 katika pamRonald Ngala.
Kwenye mechi nyingine za ligi hiyo, Takaye Stars ilipata ushindi wa bwerere baada ya Coast United kuingia mitini.
Sparki United ilirudi nyumbani kutoka Nairobi ikiwa na pointi tatu kutokana na ushindi wa bao 1-0 dhidi ya Kibera Celtic katika mechi iliyofanyika uwanja wa Chuo cha Sheria lakini ikafungwa bao 1-0 na Eastleigh Youth. Mnarani ya Kilifi ilipata jumla ya pointi nne. Ilidhinda wenyeji Chegoria Medical 1-0 na kutoka na KeMU 2-2.
-ABDUL SHERIFF


