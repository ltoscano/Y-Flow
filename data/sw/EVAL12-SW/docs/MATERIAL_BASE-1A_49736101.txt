
Moto wateketeza mabweni 3
Na EVAYNE GITHINJI
NYERI HOFU imetanda baada ya mabweni matatu za shule ya upili ya Othaya, Kaunti ya Nyeri, kuchomeka kati ya saa tofauti na mali ya kiasi kisichojulikana kuchomeka.
Kulingana na mwalimu mkuu wa shule hiyo ya upili ya Othaya Bi Jane Waithaka, ilikuwa saa tatu unusu siku ya Jumapili wakati baadhi ya wanafunzi waliona moto ukitoka kwenye bweni moja.
“Tulifanya kila juhudi kuuzima moto tukisaidiwa na wakazi wa eneo hili lakini vitanda nane pamoja na bidhaa zingine zilichomeka kiasi cha kutotumika tena,”alisema zaidi. 
Bi Waithaka alisema kuwa wa nafunzi wengi walikuwa wamehudhuria ibada ya maombi na waliepuka kuchomeka katika mkasa huo kwani hakuna aliyekuwa ndani ya bweni hiyo.
Mwalimu mkuu huyo alisema kuwa, baada ya kuzima moto huo, shughuli za kawaida za masomo zilirejea shuleni humo lakini mnamo saa moja usiku, wanafunzi waliokuwa wakielekea darasani waliona bweni zingine mbili zikichomeka na wakaanza kupiga nduru.
Bi Waithaka alisema kuwa, vitanda 37 vilichomeka katika bweni ya kwanza huku vitanda vingine viwili vikichomeka katika bweni ya pili.


