
Kiwa Kufika Mbali Zaidi, Ni Kijana Hanspoppe: Simba Itakaa Sawa
Imani Makongoro, Mwananchi imakongoro@mwananchi.co.tz Hanspoppe: Simba
Mwanza. Wakati hali ikiwa si shwari kwenye klabu ya Simba, bosi wa klabu hiyo, Zacharia Hanspoppe amefunguka na kueleza kwamba kinachoendelea katika timu yao si kipya na kusisitiza kwamba huo ni upepo ambao huvuma na kutulia.
Msimu ujao, Simba itaendelea kutoshiriki mashindano ya kimataifa kutokana na mazingira magumu iliyonayo ya kutwaa taji la ubingwa wa Ligi Kuu huku watani zao, Yanga wakijitengenezea mazingira mazuri ya kutwaa taji hilo. 
Kitendo hicho kimesababisha baadhi ta wanachama wa klabu hiyo kuibua tafrani, huku baadhi yao wakidai timu hiyo imekuwa ikifanya usajili ndivyo sivyo na wakisisitiza wapo baadhi wachezaji wamesajiliwa, ingawa hawakustahili kucheza Simba.
Hata hivyo, bosi huyo wa kamati ya usajili ya Simba (Hanspoppe) alifunguka na kueleza kwamba kinachoendelea ndani ya timu hiyo ni kama upepo huku akisisitiza kwamba ipo siku kutatulia na Simba itasonga.
“Ni kweli msimu huu upepo umebadilika, si mara ya kwanza kwa Simba kutoshiriki mashindano ya kimataifa, iliwahi kutokea hata kabla ya uongozi uliopo madarakani hivi sasa,” alisema Hanspope.
Kuhusu suala la usajili, Hanspoppe alisema wachezaji waliosajiliwa ni mapendekezo ya kamati yao ya ufundi na si vinginevyo.
itakaa sawa


