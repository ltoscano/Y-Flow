
Caleb alenga kuwika Monaco
Na FRED MAINGI
BINGWA wa Africa Caleb Mwangangi analenga kuvunja rekodi ya dunia katika mbio za mita 1500 za IAAF Diamond League zitakazoandaliwa nchini Monaco mnamo Julai 15.
Mwangangi wa idara ya Polisi alidokeza siku chache baada ya bingwa dunia katika mbio hizo Asbel Kiprop kusema analenga kuivunja rekodi ya dunia mjini Monaco.
“Nina habari ya kwamba Asbel ametangaza lakini mita 100 za mwisho ndizo zitakazoamua ni nani atakayevunja rekodi hio,” alisema Mwangangi.
Mwangangi ambaye ni bingwa wa dunia wa mbio za ndani za mita 3000 alisema hamuogopi yeyote ka kudai kwamba yeye pia nikigogo wa dunia na ana imani atatanawiri.
Rekodi ya dunia ya mbio hizo inashikiliwa na Hicham El Gourejj wa Morocco ambaye aliweka mnamo 1998na mwanariadha ambaye alikaribia kukimbia muda huo ni Asbel mwaka uliopita ambako aliweka muda ya 3: 27.72.
“Nina nia ya kuandikisha rekodi mpya ya dunia. Niko na matumaini hayo kutokana na kuwepo kwa wanariadha hodari ambaye watanipea motisha ya kukimbia kishupavu,” alinukuliwa Asbel.


