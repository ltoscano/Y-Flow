
Mtoto ataka kumjua baba lakini sijui aliko, nifanye nini?
NINA umri wa miaka 35 nilizaa na mwanamume fulani lakini akatoweka na sijui namna ya kumpata. Mtoto ana umri wa miaka 12 na amekuwa akinisumbua akitaka kumjua baba yake na sijui jinsi ya kumpata. Tafadhali nisaidie.
Kupitia SMS Ushauri wangu ni kuwa utumie ukumbi wa ‘Je Uko Wapi?’ katika gazeti la ‘Taifa Jumapili’ ambapo unaweza kutafuta watu wengine ambao hujui waliko. Sehemu hiyo ina maelezo kamili kuhusu jinsi ya kutafuta watu kama hao.
HAJAKANYAGA KWETU SHANGAZI nina miaka miwili katika ndoa na nina mtoto mmoja.
Tatizo ni kuwa mume wangu hajawahi kwenda kwa wazazi wangu na jambo hilo linanifanya nihisi kama sijaolewa. Nifanyeje?
Kupitia SMS Hilo litatimia tu kupitia kwa mume wako. Kama anakupenda jinsi unavyompenda, zungumza naye umwelezee hisia zako. 


