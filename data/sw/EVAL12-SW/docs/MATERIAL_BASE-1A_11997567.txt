
Kampuni kuzalisha umeme zaidi nchini
Na TITUS OMINDE
Kampuni kuzalisha Kampuni ya nguvu za umeme nchini ya Kenya Power inalenga kuzalisha nguvu za umeme kwa kiwango cha megawati 5,000 ifikapo 2017.
Kujitolea kwa kampuni hiyo ni njia moja ya kuafikia manifesto ya Jubilee ya kuhakikisha kuwa kila nyumba nchini inapata huduma za nguvu za umeme.
Meneja mkurugenzi wa kampuni hiyo Daktari Ben Chumo alielezea matumaini ya kuafikia kiwango hicho ikizingatiwa kuwa kiwango cha wateja wake kinazidi kuongezeka kila uchao.
“Kwa ushirikiano na Wizara ya Kawi na wadau wengine, tumejitolea kuona kwamba kiwango cha uzalishaji kawi nchini kinafikia megawati 5,000, nina imani kwamba hili litaafikiwa ikizingatiwa kuwa serikali imetuwekea mazingira bora ya kuboresha huduma hiyo” alisema. 
zaidi nchini Akihutubu wakati wa dhifa ya jioni kati ya kampuni yake na muungano wa watengenezaji bidhaa nchini KAM tawi la Eldoret, Dkt Chumo alisema idadi ya Wakenya ambao wanalipa nguvu za umeme kupitia kwa mtindo wa kulipa awali al maarufu prepaid inazidi kuongezeka.
Dkt Chumo alitoa wito kwa Wakenya zaidi kukumbatia mfumo huo ili waendelee kupata fursa ya kusimamia vyema matumizi ya kawi kwa huduma zao.
Meneja huyo alifichua kuwa kutokana na upanuzi wa tekinolojia ya kuzalisha kawi kuna uwezekano wa malipo ya nguvu za umeme kurudi nchini kwa aslimia 40 hivi karibuni.
Kuhusu changamoto ya uharibifu wa nyaya za stima, afisa huyo alisema changamoto hiyo inazidi kurudi chini kutokana na sheria ya bunge kuhusu uharibifu wa aina hiyo. “Majangili ambao walikuwa na mazoea ya kuharibu nyaya za stima kwa sasa wameanza kuogopa’’, alisema. 


