
‘Wazimamoto 2 waliofariki ni kuwa mashujaa’
Na AFP
BEIJING, China WAZIMA moto wawili raia wa China waliofariki wakati moto uliteketeza jengo moja la orofa, wametajwa kwenye mitandao ya kijamii kama mashujaa wa kizazi chao.
Qian Lingyun na Liu Jie, walifariki Alhamisi wakipambana na moto katika orofa ya 13 kwenye jengo moja jijini Shangai, China. Hii ni kwa mujibu wa ripoti ya Idara ya Zima Moto katika jiji hilo la kibiashara.
Huku wazima moto hao walipokuwa wakivunja mlango wa chumba kimoja, mlipuko ulitokea na hewa na moshi wenye moto ikaeneoa katika kifaa cha kupanda ambapo Qian na Liu walikuwa, idara hiyo ilisema.
Kishindo hicho kiliwarusha kupitia dirisha hadi kwenye ngazi ya saruji karibu na lango kuu la kuingia katika jengo hilo.
Picha za watu hao wakianguka kutoka juu ya jengo hilo zilichapishwa kwenye ukurasa wa kwanza wa Gazeti la Beijing News siku ya Ijumaa. 


