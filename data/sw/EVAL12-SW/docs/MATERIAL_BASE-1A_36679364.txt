
Dawa za kuzuia mimba ni sawa, ripoti yasema
PARIS, Ufaransa DAWA za kuzuia mimba ambazo hutumiwa na wanawake kabla yao kushika mimba huwa hazina madhara ya kiafya kwa watoto wanaozaliwa, kulingana na utafiti uliotolewa Jumatano.
Baada ya kuchunguza karibu watoto 900,000 waliozaliwa na wanawake waliotumia dawa hizo nchini Denmark, watafiti walibaini kwamba hata baada ya kutumia dawa hizo watoto hawakuwa na hatari yoyote ya kupata matatizo ya kiafya. 
“Tulibaini kwamba hakuna uhusiano wowote wa dawa hizo na matatizo ya kiafya ambayo baadhi ya watoto wanazaliwa nayo,” akasema mwanasayansi Brittany Charlton, aliyeongoza kundi hilo la watafiti.
“Matokeo yetu ni ya kuaminika, ikizingatiwa kwamba tulitumia njia tofauti,” akasema.
Alikosoa tafiti za hapo awali, akisema kwamba hazikuzingatia matumizi ya njia tofauti, kama walivyofanya.


