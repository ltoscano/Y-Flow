
Wahimiza fedha zaidi kwa kilimo
Na MWANGI MUIRURI
WAKULIMA nchini wanazitaka serikali za kaunti zitenge asilimia 10 ya bajeti zao kukabiliana na hali duni ya mapato ambayo imekumba uzalishaji wa maziwa, kahawa, majani chai na miwa.
Walisema kuwa kwa sasa mapato ya shughuli hizo yamekwa kilimo shuka kwa asilimia 40, hali ambayo imesababisha miongoni mwa wakulima nchini.
Katika kongamano la wakulima linaloendelea katika Kaunti ya Murang’a chini ya ufadhili wa wa Muungano wa Wakulima wa kiwango cha Wastani (KSGA), washriki waliteta kuwa kuhamishwa kwa kilimo hadi kwa serikali za kaunti kulikuwa suala la busara na ni lazima serikali hizo ziwajibike.
Mwenyekiti wa muungano huo Bw Leonard Muriuki alisema kuwa kile kinachotatiza mapato ya kuridhisha katika sekta hizo ni ukosefu wa sera zenye maono, umakinifu wa kutafuta soko na pia ukosefu wa maamuzi thabiti ya kukabiliana na mawakala sokoni. 
“Serikali za kaunti zimechanganyikiwa ajabu kuhusu kilimo. Hazina ufahamu wowote au nia ya kutaka kupata ufahamu na ndiyo sababu kuna ndiyo sababu kuna kilio kikuu ambapo kilimo kimegeuka kuwa chanzo cha umasikini mashinani,” akasema Bw Muriuki.
Alisema kuwa shughuli hizo zinahitaji ufadhili wa kutosha ili maafisa wanaohitajika wapewe kazi ya kufufua sekta hizo.
“Shida ni kwamba, bajeti nyingi za kaunti zinatumika kufadhili mishahara na safari za madiwani huku pesa za maendeleo zikitengwa kiasi cha chini,” akasema.
Alisema magavana wengi wanakimbia tu kujenga barabara na josho za mifugo bila kuzingatia hali kwamba barabara hizo zitahitaji bidhaa za kusafirishiwa.


