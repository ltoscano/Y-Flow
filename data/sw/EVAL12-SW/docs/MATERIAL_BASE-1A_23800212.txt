
Miili ya waume 2 yapatwa viungani
NYAHURURU MAAFISA wa polisi mjini Nyahururu wanachunguza kisa ambapo miili miwili ya wanaume wenye umri mdogo ilipatikana viungani mwa mji wa Nyahururu, Kaunti ya Laikipia mnamo Jumapili. 
Mwili wa Bw Lukas Mwiga Meme, mwenye umri wa miaka 26 ulipatikana na mwanakijiji aliyekuwa akichunga mifugo katika kijiji cha Na STEVE NJUGUNA Silale huku mwili wa Bw John Kiragu, 27 uliripotiwa kupatikana ndani ya chumba chake kwenye mtaa wa mabanda wa Maina.
Kulingana na maafisa wa polisi mwili wa Lukas, 26, ambaye aliripotiwa kupotea usiku wa kuamkia mwaka mpya (Desemba 31, mwaka jana) ulipatikana ukiwa na majeraha mabaya kichwani na kifuani.
Akithibitisha tukio hilo, mkuu wa polisi Nyandarua kaskazini Bw Morris Assilah alisema mwendazake ambaye alikuwa boda boda mjini Nyahururu aliuawa na wanaume ambao walikuwa wameabiri pikipiki yake kabla ya kumuibia pikipiki hiyo.
“Familia ya mwendazake ilikuwa imepiga ripoti kuwa alikuwa hapatikani. Tuliwajulisha wananchi na siku tatu baadaye akapatikana akiwa ameuawa,” alisema Bw Assilah.
Mkuu huyo wa polisi alisema kuwa mwili wa marehemu Kiragu,27, haukuwa na majeraha yoyote na chanzo cha kifo chake hakijabainishwa.
“Kulingana na jamaa zake, mwendazake alishiriki chakula cha jioni Jumamosi jioni kabla ya kwenda kulala na kupatikana ndani ya chumba chake siku iliyofuatia akiwa amefariki,” aliongeza Bw Assilah.
Miili yao ilipelekwa katika mochari ya hospitali ya wilaya ya Nyahururu ikisubiri upasuaji.


