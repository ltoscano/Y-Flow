
Kiungo wa Ghana ajigamba Jan 17, 2013

KIUNGO wa Timu ya Taifa ya Ghana, Emmanuel Agyemang-Badu, amesema anataraji kutundika mabao ya kutosha katika michuano ya klabu bingwa Afrika, inayotarajiwa kuanza nchini Afrika Kusini.

Mchezaji huyo anatajwa kuwa tegemeo kwa timu yake ya soka maarufu kama Black Stars. Badu, mwenye umri wa miaka 22, ameweka ahadi hiyo ya kutundika mabao na sasa mashabiki wengi wa Ghana wanasubiri utekelezaji wa ahadi. 

“Katika michuano kama hii mwaka 2012, tulipocheza dhidi ya Tunisia, nilipata fursa za kutundika mabao kwa kichwa lakini nilishindwa kufanya hivyo.

“Safari hii nimepata mafunzo ya kutosha na natumaini kupiga mabao mengi kwa kichwa,” anasema mchezaji huyo aliyewahi kuchezea timu ya soka ya Asante Kotoko.

Badu ndiye aliyefunga bao la kwanza katika mchezo kati ya timu ya taifa ya Ghana na Misri, mchezo ambao Ghana iliichapa Misri 3-0. mechi hiyo iliyopigwa katika mji wa Abu Dhabi ilikuwa ya kirafiki na ya maandalizi kwa ajili ya michuano ya Afcon.


