
Serikali ‘kuishtaki’ Uda bungeni
Serikali ‘kuishtaki’ Uda bungeni Habel Chidawali, Mwananchi hchidawali@mwananchi.co.tz Dodoma. Serikali imeahidi kupeleka bungeni taarifa maalumu kuhusu sakata la umiliki wa Shirika la Usafiri Dar es Salaam (Uda) ili wabunge na Wa tanzania waweze kuamua nini kifanyike kwenye mgogoro huo.
Kauli hiyo ilitolewa jana bungeni na Waziri wa Nchi, Ofisi ya Rais Tamisemi, George Simbachawene wakati akitoa majumuisho ya michango ya wabunge katika hotuba ya Makadirio ya Mapato na Matumizi ya Ofisi ya Rais kwa mwaka 2016/17.
Hata hivyo, aliwaomba wabunge wasimhukumu yeye badala yake wamsaidie kwa kuwa Serikali ya Awamu ya Tano iliingia na kukuta madudu makubwa kuhusu mkataba huo.
Simbachawene alisema uamuzi utakaofikiwa na wabunge kwa niaba ya Wa tanzania, ndiyo watakaofuata ili jambo hilo lifikie mwisho na Jiji hilo liondokane na msongamano uliopo.
Alitaja kwa ufupi chanzo cha sakata hilo kuwa ni uamuzi wa Jiji la Dar wa kutaka lipate mwendeshaji wa muda kwa kipindi cha majaribio.
“Dart (Wakala wa Mabasi Yaendayo Haraka) walitaka kupata mwendeshaji wa mradi huo atakayekuwa na uwezo wa kupunguza zaidi msongamano jijini Alisema SGL ilionekana kuwa na “Mambo haya ni mengi nikiamua kuyasema hapa tutakesha, ila tulikuta madudu na tumesaidia kwa kiasi kikubwa kuyapunguza kadiri ilivyowezekana.”
George Simbachawene humo, lakini wakaona waanze na mwendeshaji wa muda kwanza kabla ya kufikia walikotaka,” alisema Simbachawene.
Alisema baada ya kutangaza, aliyejitokeza kuwa na uwezo mkubwa hata wa sehemu ya kuegesha magari, ilikuwa ni Kampuni ya Uda ambayo nyuma yake kulikuwa na Kampuni ya Simon Group Ltd (SGL). 
Alisema kampuni hiyo inashikilia asilimia 51 ya hisa ambayo mikataba inaonyesha kuwa walikuwa wamefanya taratibu zote ikiwamo kuwekeza fedha nyingi.
Simbachawene alisema walianza mgogoro na SGL na hatimaye kugundua kuwapo kwa baadhi ya mambo yaliyokuwa yamefanywa na jiji ambayo hayakuwa na masilahi kwa wananchi lakini wamefanikiwa kuyapunguza.
vielelezo vingi ikiwamo ununuzi wa hisa kufikia asilimia 51, licha ya kuwa ilikuwa bado inadaiwa, hivyo ikawa ni vigumu kutoa uamuzi wa haraka hadi kufikishana mahakamani.
“Ndugu zangu kama nilivyosema, mambo haya ni mengi na nikiamua kuyasema hapa tutakesha lakini kifupi tulikuta madudu na tumesaidia kwa kiasi kikubwa kuyapunguza,” alisema Simbachawene.
Kuhusu malalamiko ya wabunge katika mgawanyo wa rasilimali, alisema hauwezi kuwa sawa kutokana na mazingira ya maeneo husika ikiwamo mahitaji na ukubwa wa eneo, ambayo ndiyo hutoa mwongozo wa kugawa rasilimali.
Waziri alitolea mfano wa Mkoa wa Kilimanjaro na kusema hauwezi kulinganishwa na Wilaya ya Mpanda inayoonekana kuwa ni kubwa zaidi ya mkoa huo.
Katika majibu yake kwa hoja ya Mbunge wa Nkasi, Ali Keisy kuhusu mgawanyo wa rasilimali ya fedha na miundombinu, waziri alisema kamwe muundo ulivyo kwa sasa katika baadhi ya maeneo haiwezekani kuwa katika mlingano.
Aliahidi kutoa mapendekezo katika maeneo husika ili wabunge wa viti maalumu waweze kushiriki katika kamati za fedha kwenye mabaraza ya madiwani katika halmashauri zao.


