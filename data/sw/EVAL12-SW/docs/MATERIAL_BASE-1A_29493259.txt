
Tunisia yafanya uchaguzi wa kwanza
TUNIS, Tunisia WANANCHI wa Tunisia, jana walifanya uchaguzi wa rais kwa mara ya kwanza katika historia ya nchi hiyo, na kuwa mwanzo wa kuhitimisha matatizo yaliyoshuhudiwa kwa miaka minne ya mpito kutoka kwa utawala wa kidikteta.
Uchaguzi ulikuwa kati ya Beji Caid Essebsi mwenye umri wa miaka 88, ambaye ndiye kiongozi maarufu wa chama cha Nidaa Tounes, kinachopinga wanamgambo wa Kiislamu na Mouncef Marzouki aliye mamlakani na ambaye alishikilia wadhifa huo kupitia ushirikiano wake na vuguNa AFP vugu la Ennahda.
Kabla uchaguzi huo wa awamu ya pili ambao unafanya Tunisia kuwa tofauti na nchi zingine za Kiarabu zilizopitia mapinduzi, wapiganaji wa Jihad walitoa tishio kupitia video dhidi ya hatua ya kisiasa iliyochukuliwa na nchi hiyo ya kaskazini mwa Afrika.
Uchaguzi huo ni wa kwanza ulio huru tangu nchi hiyo kupata uhuru kutoka Ufaransa mwaka wa 1956.
Wananchi wapatao 5.3 milioni waliruhusiwa kupiga kura huku kukiwa na ulinzi mkali katika mipaka mikuu ya nchi hiyo na Libya iliyofungwa.
Awamu ya kwanza ya uchaguzi iliandaliwa Novemba 23 ambapo Essebsi alishinda kwa asilimia 39 ya kura, alama sita zaidi ya Marzouki ambaye ana umri wa miaka 69 na alikuwa mtetezi wa haki za kibinadamu aliyeidhinishwa na bunge miezi miwili baada ya uchaguzi wa Desemba 2011.
Mbali na vitisho vya kiusalama, Tunisia ina changamoto zingine zikiwemo za kiuchumi. 


