
Serikali kusaidia mwathiriwa wa HIV
BEIJING, Uchina CHINA imekubali kugharamia matibabu ya mvulana mmoja mwenye umri wa miaka 8, aliye na virusi vya HIV, anayekabiliwa na tisho la kufurushwa kutoka kijijini mwao, shirika la habari la serikali lilisema.
Aidha, serikali itamlipa marupurupu ya kukidhia mahitaji yake ya kimsingi.
Wakazi 200, akiwemo babuye mtoto huyo walitia saini uamuzi wa kumfurusha kutoka kijijini mwao, KusiniMagharibi mwa mkoa wa Sichuan ili “kulinda afya ya wanakijiji”. Tukio hilo limeibua hisia kali sana nchini China.
Serikali imeamua kuhakikisha kuwa, mvulana huyo aliyepewa jina, Kunkun, na vyombo vya habari, anapata elimu baada ya kuripotiwa kwamba, alikuwa akikabiliwa na changamoto ya kupata shule itakayokubali kumsajili, gazeti la China Daily lilisema. 
Wizara ya Afya nchini humo pia iliahidi kufanya uchunguzi nchini kufichua visa vingine vya ukiukaji sera zinazopinga ubaguzi wa aina yoyote, gazeti hilo linalomilikiwa na serikali jana, haikujulikana iwapo Kunkun bado akabiliwa na tisho ya kufurushwa kutoka kijijini humo, ambako amekuwa akiishi chini ya ulinzi wa babu yake.
Umoja wa Mataifa (UN), umesema kuwa, unasikitishwa zaidi na kesi hiyo, ambayo imeibua mjadala mkubwa nchini Uchima na kuangazia unyanyapaa unaohusishwa na virusi hivyo katika nchini hiyo ambako waliaombukizwa virusi huubaguliwa.
“Unyanyapaa na ubaguzi ni maadui wakubwa wa vita vya kukomesha kuenea kuwa HIV,” UN ilisema kwenye taarifa iliyochapishwa Ijumaa.


