
Victoria ataka maceleb wa kike wapewe hadhi na heshima yao
KUNA kitu ambacho hakimfurahishi kabisa mwanamuziki Victoria Kimani. Staa huyo amecharuka kuhusiana heshima yao na namna wasanii wa kike wanavyotendewa katika tasnia ya burudani. Victoria ambaye amekuwa akipaa chati tangu alipojitosa ulingoni yapata miaka mitatu iliyopita alipoachia kibao `Toto' ameelezea kuchukizwa kwake na jinsi wanavyochukuliwa kwenye fani ya burudani iliyotawaliwa na madume. Mwanamuziki huyo anayefanya kazi chini ya lebo ya Chocolate City ya Nigeria, amezungumzia dharau na unyanyasaji wanaopata wasanii wa kike wanapokuwa kazini. "Ni wakati K sasa watu waanze kuwaheshimu wasanii wa kike iwe ni waimbaji, waigizaji, madansa au watangazaji. Yaani dhuluma na vitisho tunazopitia katika taaluma hii ya burudani sisi wanawake, haipendezi kabisa. Pia kwenye suala letu la mapenzi, hatuna amani kabisa. Tunatusiwa na kukejeliwa sana, hii haifai. Sio kwamba kwa kuwa sisi wanawake tunafanya kazi bure. Tupo sawa," akacharuka. 
Victoria ameachia kazi yake mpya `Show' ambayo inazidi kukoleza mizizi kama ile iliyotangulia ya `Two of Dem'.


