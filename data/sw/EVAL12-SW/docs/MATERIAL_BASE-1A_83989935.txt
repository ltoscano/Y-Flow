
Serikali yarekodi video ya muziki wa jamii ya Taveta
NA NJERI RUGENE
HISTORIA imewekwa kwa jamii ya Taveta baada ya serikali kurekodi video ya muziki na densi maarufu ya kitamaduni ya jamii hiyo kwa jina Uruasi.
Video hiyo iliyotayarishwa na tume inayohusika na ukuzaji muziki na talanta ikuluni, Permanent Presidential Music Commission (PPMC), pia inajumuisha tamaduni muhimu za jamii hiyo. 
Nakala yake ilipewa viongozi wa jamii hiyo, miongoni mwao Gavana wa Taita Taveta John Mruttu, katika hafla iliyofanyika mjini Taveta wikendi iliyopita.
Profesa Clara Momanyi ambaye ni mhadhiri katika Chuo Kikuu cha Catholic na msomi mwingine kutoka jamii hiyo, Bi Jane Kibwarata waliongoza mradi huo.
ya Taveta Wawili hao walipongezwa na viongozi wa jamii hiyo kwa kuwa kielelezo cha jamii hiyo.
Mradi huo ni katika mpango wa PPMC wa kutambua na kukuza talanta za muziki na densi.
Mkurugenzi wa PPMC Rufus Thuku aliomba serikali ya kaunti ya Taita Taveta kutumia mpango huo kuwasaidia vijana wenye talanta ambao hawapati nafasi za kutosha kuendeleza vipaji vyao. 
“Mpango huu unatoa mafunzo katika ujuzi wote wa muziki hadi kiwango ambacho msanii anaweza kucheza na kurekodi muziki wake kiustadi,” Bw Thuku alisema katika hafla hiyo.
Wachezaji kadha wakongwe wa muziki na densi pia walipewa nakala ya video hiyo.
Bw Thuku alisema uamuzi wa kurekodi muziki huo wa Wataveta uliafikiwa baada ya tamasha ya Chama cha Michezo na Utamaduni Baina ya Manispaa (Kimsca)


