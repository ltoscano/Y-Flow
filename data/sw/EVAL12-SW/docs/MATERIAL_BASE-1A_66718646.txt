
Mke na mume wapigania kichwa ya samaki
EMAUKO, Butula WAKAZI wa hapa walishuhudia sinema ya bure jamaa na mkewe walipopigana hadharani wakizozania kichwa cha samaki.
Ilisemekana kuwa polo alimpa mkewe masharti kwamba wakati wowote akipika kitoweo cha samaki lazima ampakulie sehemu ya kichwa.
Siku ya kioja, jamaa alifika nyumbani na alipokaribishwa mezani, alishangaa kupakuliwa kitoweo cha samaki lakini sehemu ya kichwa haikuwepo.
Alipomuuliza mkewe, mama alijitetea akisema alikuwa ameikula kwa sababu aliitamani pia.
Kusikia hivyo, jamaa alikasirika akimlaumu mkewe kwa kutomheshimu.
Vita vilianza wawili hao wakirushiana mangumi na mateke hadi wakatoka nje ya nyumba. Majirani waliotizama purukushani hiyo waliingilia kati na kuwaambia wawili hao wakome kujiaibisha kwa sababu ya mlo.
Na ISAAC MAKOKHA 


