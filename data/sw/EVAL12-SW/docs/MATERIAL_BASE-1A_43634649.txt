
kukuza kipaji Anastahimili dhoruba
JAPO anafurahia kufaulu kuzitunga nyimbo za injili kutokana na kipaji adimu alichajaliwa, tatizo la J kuzinakili limemkodolea macho!
Msanii chipukizi Prial Jacinta, 15, mwanafunzi wa shule ya upili ya St Mary, Amukura katika Kaunti ya Busia anaamini kwamba, Mwenyezi Mungu daima haachi mja wake! Hivyo basi, anapania kuzitoa kwani mistari yake iliyojaa himizo na sifa kwa Mola inapokelewa vyema katika mialiko na kanisani, jambo ambalo ya ambalo linamtia moyo sana.
Mwaka jana alishawishika kuvuta mawimbi ya kuziandika nyimbo zinazogusa nafsi zikiwa na jumbe za mapito, mafanikio na kuwa katika uwepo wake Mola. Vibao hivi viwili ambavyo vimetungwa kwa lugha ya Kiingereza ni Your Image is in the eyes Of Jesus (tafsri yake ikiwa, kuchora na kutafakari juu ya kuwa katika uwepo wa Maulana pamoja na kuutambua kila wakati kwani waja ni kazi ya mikono ya Rabuka. Kibao cha pili, Jesus is the Star for My Fortune (kinaangazia kuhusu vile Yesu ana uwezo wa kusawazisha matatizo, kuzua uwiano na kutatua shida).
Aghalabu katika tungo zake yeye hulenga jinsi wokovu unavyobadilisha hali kwa wanaomwamini na kumtumainia Mungu kwa dhati kupitia kwa matendo yake makuu na ya maajabu. 
Katika nyimbo zake amemshirikisha dada yake Janet Ephe,12, mwanfunzi wa shule ya msingi ya Kangemi wakiwa wote waumini wa kanisa la Rivers Of Joy Pentecoastal, Kangemi katika uimbaji.
Kati ya waimbaji ambao anawapenda mno ni pamoja na Size 8, Bahati na Willy Paul haswa wimbo walioimba na Gloria wa Sitolia ambao humgusa sana baada ya kupitia changamoto za matatizo ya kijamii katika makuzi yake.
Chipukizi huyu angependa sana kuwa daktari wa watoto ndiposa awape tumaini katika kila hali ya mapito.
Ushauri wake kwa wasanii chipukizi na watoto ni kwamba, wajiepushe na wale ambao wanawapuuza wanapofanya jambo jema, wajiamini, watie bidii ya mchwa masomoni ili wafurahie matunda ya jasho lao siku za usoni.


