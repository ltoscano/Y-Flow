
NYERI > Biashara ya kuuza vitabu yatatizika
WAMILIKI wa maduka ya vitabu walilalamikia biashara mbovu kutokana na mgomo wa walimu nchini.
Mmiliki wa duka la vitabu la Khimji mjini Nyeri, Khilah Shah alieleza kuwa mgomo wa walimu ulikuwa umeathiri biashara yao pakubwa.
Alidokeza kuwa idadi ya wateja ilikuwa ndogo ikilinganishwa na miaka ya awali watoto wanaporudi shuleni.
Alisema kuwa alikuwa ameongeza idadi ya wafanyikazi lakini alikuwa akikadiria hasara.
“Kutokana na mgomo idadi ya wateja ambao sana sana huwa wazazi imepungua pakubwa, hali ambayo imeathiri ununuzi wa vitabu,” alieleza.
Shule zilifungua na watoto kuagizwa kurudi manyumbani baada ya walimu wakosa kufika mashuleni kutokana na mgomo.
Na GRACE GITAU


