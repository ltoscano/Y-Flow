
Wadau wa Simtak washerehekea mafanikio, wazawadiwa

September 27, 2016

KAMPUNI ya Silafrica Tanzania Limited, wanaozalisha matenki ya kuhifadhia maji aina ya Simtank, wamewakutanisha wanunuzi na wasambazaji wa bidhaa zao kupitia hafla ijulikanayo kama ‘Simtank appreciation night’ iliyofanyika jijini Dar es Salaam.
Akizungumza katika hafla hiyo, Mkuu wa kampuni hiyo hapa nchini, Alpesh Patel alisema kampuni yake huendesha shindano la Simtank lijulikanalo kama ‘uza na ushinde na Simtank’ ambalo hufanyika kila mwaka katika kipindi cha miezi mitatu kuanzia Juni Mosi hadi Agosti 31.
Alisema, mwaka huu shindano hilo limeibuka na vipengele saba vya zawadi zinazoshindaniwa.
Hafla ya mwaka huu ilihudhuriwa na wafanyabiashara zaidi 150 ambapo walishuhudia zawadi mbalimbali na vyeti vikitolewa kwa wafanyabiashara waliofanya vizuri nchi nzima huku zawadi ya juu kabisa mwaka ikiwa ni magari matatu, pikipiki ya magurudumu matatu moja, pikipiki tano, zawadi zingine ni simu aina ya Sumsung na Techno.
Patel alisema kuwa, huu ni wakati mwafaka wa kurudisha shukrani zao kwa wasambazaji na wadau wa bidhaa zao ambao wamekuwa daraja muhimu linayounganisha bidhaa zao na Wa tanzania wote nchini.
“Wateja wetu ni daraja unganishi kati yetu kupitia bidhaa zetu na Wa tanzania wote na hasa ile jamii inayotuzunguka na kwa hakika wanafanya kazi kubwa nzuri inayostahili pongezi nyingi,” alisema Patel na kuongeza kuwa Simtank imekuwa hazina kubwa katika maisha hasa kwa wale wanaotumia katika jamii yetu.
Patel aliwaomba wadau, wafanya biashara pamoja na watanzania kwa ujumla, kuendelea kujenga imani yao kubwa kwa bidhaa zinazozalishwa na Silafrica huku akisisitiza kuwa bidhaa yoyote bora hudhihirisha ubora wake popote wakati wote kama ilivyo Simtank ambayo inashuhudiwa ikikua kwa kasi siku hadi siku hapa nchini tangu ilipozinduliwa rasmi hapa nchini miaka 23 iliyopita.


