Ingene Mwezi yasa mu gihe c'amasezerano i Kiganda
Gisabo yambaye ibisanzwe. Igipande c'impuzu y'igiti y'ubuyonga, bakomye cane kugira corohe, kizingwe, kandi aje aragiterera ku rutugu uko ashatse. Ku gitugu c'iburyo hashororoka imihivu. Hagati ku mutwe hasigara akagundu k'umushatsi ahasigaye hari uruhara. Mu gikonjo Gisabo yambara imiringa ibiri y'isenga, nini na ntoyi, igafatwa n'urubare rw'umujumbu.
