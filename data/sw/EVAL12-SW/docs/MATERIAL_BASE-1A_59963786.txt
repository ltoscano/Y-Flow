
Kenya ikianguka tutalaumu Uhuru
hali aliyojipata rais wa nne wa nchi hii.
Masaibu tele yamemsibu, nasi huku tunapiga soga kuulizana iwapo atasafiri Amerika Agosti, na akisafiri atapokelewa kwa taadhima? Kadiri hasimu wake mkuu wa kisiasa Raila Odinga anavyomwendesha mbio ndivyo mitafaruku ya nje ya nchi N ISINGEPENDA kuwa Rais wa Kenya Uhuru Kenyatta. Naam, kamwe sitamani kuwa katika inavyomlemea.
Wasomali- wakisaidiwa na Raila - wanamshinikiza aondoe Majeshi ya Ulinzi ya Kenya (KDF) katika nchi yao wanakokabiliana na magaidi wa Al-Shabaab.
Wafuasi wa Rais wa Sudan Kusini Salva Kiir Mayardit wananung'unika kwamba Rais Kenyatta anapendelea kiongozi wa waasi wa nchi hiyo Dkt Riek Machar.
Wakisaidiwa na baadhi ya Wakenya, wanauliza kwa nini anaendelea kuhifadhi waasi sugu wsliozuiliwa korokoroni vita vilipozuka Juba katikati ya Desemba mwaka jana.
Wakenya wanalalamika kwamba wageni hao tusiohitaji wanaendelea kunyonya uchumi wa nchi kwani wanaishi kwenye majumba ya kifahari wanakotumia mamilioni ya fedha kila mwezi.
Waethiopia ninaokutana nao kila siku wanalalamika kwamba Rais Kenyatta anakamata wenzao waliokimbilia Kenya kutoroka dhuluma za serikali yao na kuwarejesha Addis Ababa.
Waganda nao wanaguna kwamba Rais wetu amemtwika dikteta wao Kaguta Museveni uprofesa wa siasa na kufifisha matumaini yao kwamba miongo takribani mitatu aliyokatalia mamlakani inawaudhi viongozi wa kanda hii.
Wakenya kwa jumla wanalia umaskini, kwamba maisha yamekuwa ghali zaidi tangu Uhuru Kenyatta achaguliwe rais.
Usisahau pia kuna ile "changamoto ya kibinafsi" inayomkabili katika Mahakama ya Kimataifa ya Uhalifu (ICC) ambayo hana hakika hatima yake itakuwaje.
Haikosi matukio ya hivi majuzi katika Mahakama hiyo iliyo mjini Hague, Uholanzi, yamemsadikisha kwamba Waafrika wanaofika huko ni vigumu kutoka.
Ama unadhani hajui visa vya Jenerali Laurent Nkunda kuthibitishiwa mashtaka na aliyekuwa kiongozi wa waasi Germain Katanga kupatikana na hatia ni ishara mbaya? Nilitia matatizo yote hayo kwenye mizani nikajiuliza iwapo kweli rais Kenyatta anahitaji kusafiri nje ya nchi.
Sikufichi, nilijiuliza iwapo hata anapaswa kuwa rais wetu! Hilo la mwisho bila shaka linaweza kuzua mjadala mkubwa na mrefu nchini kwa maana alichaguliwa kwa wingi wa kura mwaka jana tu.
Nilipozichungua changamoto zinazomkabili, ghafla nilitanabahi Wakenya walivyo wanafiki! Unafiki wao ulijitokeza pale walipojigawa mafungu mawili: waliolalamika kwa fujo kwamba itakuwa makosa kwa Rais Obama kutokutana naye akizuru Amerika, na waliomcheka ikiwa ataabiri ndege hadi huko akose kuonana na kiongozi huyo mwenye nguvu zaidi duniani.
Waliolalamika nita waambia kwa heshima kuwa Rais Obama hawezi kuonana na viongozi wa Afrika zaidi ya 50 kwa siku mbili! Acheni kuota ndoto kwamba Obama ni Mkenya, baba yake ndiye aliyekuwa Mkenya. Kutarajia akutane na Rais Kenyatta amuulize nyumbani kulivyo ni kudharau afisi wanazoshikilia viongozi hao wawili; wana mambo muhimu akilini mwao.
Waliomcheka nitawasuta kwa kujisahaulisha kwamba Rais Kenyatta angali mshtakiwa katika ICC.
Itakuwa hatari kubwa kwa Rais Obama kupiga picha naye kisha hatimaye - kwa bahati mbaya - afungwe jela! M bali na changamoto za kibinafsi za Rais Kenyatta, Kenya ina matatizo mengi yanayostahili kutangazwa majanga ya kitaifa.
Lakini hilo haliwezekani kwa maana kufanya hivyo ni kukiri nchi yetu imeanguka kama Somalia au Jamhuri ya Afrika ya Kati.
Hatua ya muhimu anayopaswa kuchukua Rais Kenyatta ili arejeshe Kenya inapopaswa kuwa ni kutulia nchini akichapa kazi, safari za mbali amtume Naibu Rais William Ruto.
Vinginevyo, Kenya ikianguka tutalalamika kwamba iliangushwa na Uhuru Kenyatta si William Ruto.
mutua_ 


