
Wahispania watupu fainali Uefa
Madrid, Hispania. Klabu za Hispania, zinazoshika nafasi ya pili na tatu katika La Liga, Real Madrid na Atletico Madrid zitacheza fainali ya Ligi ya Mabingwa Ulaya Mei 28, mjini Milan nchini Italia.
Real Madrid imeingia hatua hiyo baada ya jana usiku kuilaza Manchester City bao 1-0 kwenye Uwanja wa Santiago Bernabeu. Mchezo wa kwanza timu hizo zilitoka suluhu mjini Manchester.
Bao pekee katika mchezo huo lilifungwa na Fernando aliyepiga shuti lililombabatiza beki wa City na kujaa wavuni. Atletico ilikuwa ya kwanza kuingia hatua hiyo baada ya kutoka sare ya 2-2 na Bayern Munich juzi usiku huku ikifaidika na bao la ugenini.
Fainali ya San Siro inakumbusha fainali ya 2014 na Real Madrid iliishinda Atletico mabao 4-1 baada ya muda wa ziada.
Bingwa wa mashindano hayo msimu huu, mbali na kombe pia atalamba kitita cha Euro55mil (Sh138bil). 


