
Afukuzwa ploti kwa tabia zake za kuudhi
Na MWANDISHI WETU
POLO alijipata bila makao baada ya kufurushwa kutoka ploti moja eneo hili na wapangaji wenzake kwa kukosa heshima.
Minong’ono inasema kwamba tangu jamaa huyo ahamie ploti hiyo, wapangaji wengine walianza kulalamikia tabia yake ya kupenda anasa na hasa kuwatongoza vidosho na kurejea usiku wa manane akiwa mlevi. 
TOLL STATION, Ruiru Kilichowakera majirani ni tabia yake ya kucheza muziki kwa sauti ya juu usiku.
“Jamaa alionyesha madharau na kiburi huku akiwaambia majirani kwamba ana uhuru wa kufanya atakalo. Aliwaonya dhidi ya kuingilia maisha yake ya kibinafsi,” akasema mdokezi.
Walipochoshwa na tabia yake, majirani waliamua kumchukulia hatua na mwenye ploti akawapatia ruhusa ya kufanya hivyo.
Siku ya kisanga, jamaa alitoka kazini na kama kawaida yake, alielekea kilabuni. Ilipofika usiku wa manane, aliabiri teksi kuelekea kwake akiandamana na kipusa waliyepatana kilabuni. Mara tu walipowasili, aliweka muziki wa sauti ya juu na kuwaamsha majirani bila kujua yaliyomsubiri.
Hapo majirani walitoka na furusha nje ya ploti na kuifunga


