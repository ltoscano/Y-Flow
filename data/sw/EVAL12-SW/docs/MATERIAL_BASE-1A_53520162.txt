
Polisi Morogoro yaichelewesha Yanga
Apr 03, 2013

Polisi Morogoro imevuruga matumaini ya Yanga kutangaza ubingwa wa Soka Tanzania Bara wakiwa na mechi mkononi baada ya kutoka suluhu ya bila kufungana kwenye mchezo uliowakutanisha jumamosi iliyopita mjini Morogoro katika uwanja wa Jamhuri.
Yanga iliyokuwa na point 48 laiti ingeshinda mchezo huo ingefikisha point 51 na michezo minne mkononi ambapo laiti watashinda mechi tatu kati ya nne wangefikisha point 60 ambazo hakuna timu yoyote itakayoweza kuzifikia.
Aidha mpaka sasa timu inayoinyima usingizi Yanga ni Azam FC inayotimiza msimu wa pili katika ligi kuu ya Vodacom Tanzania Bara tangu ianzishwe rasmi mwaka ( ), inatajwa kuwa ni bora Tanzania inayocheza soka la uhakika.
Simba ambao ni mabingwa watetezi wametupwa kutoka nafasi ya tatu mpaka ya nne baada ya kutoa suluhu ya mabao 2-2 na Toto Africans katika mchezo wa jumamosi Machi 30, Mjini Mwanza nafasi yao imechukuliwa na Kagera Sugar inayonolewa na mchezaji wa zamani wa Simba King Abdallah Kibaden.
Mechi zilizobakia kwa timu tatu za juu
Yanga wana point 49 nafasi ya kwanza, wamebakisha michezo minne dhidi ya JKT Oljoro, Mgambo Shooting, Coastal Union na mahasimu wao Simba SC. 
Azam FC wana point 43 nafasi ya pili, wamebakisha mechi nne dhidi ya JKT Oljoro, Mgambo Shooting, Coastal Union na Simba SC.
Kagera Sugar wana point 37 nafasi ya tatu, wamebakisha mechi nne ambazo ni dhidi ya JKT Oljoro, Toto Africans, African Lyon na Tanzania Prisons.


