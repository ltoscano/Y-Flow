
Serikali ya China yashika maelfu kisiasa
BEIJING, Uchina Serikali ya Uchina iliwakamata na kuwafungulia mashtaka zaidi ya watu 2,300 kwa makosa yanayohusiana na siasa za mnamo 2013, shirika moja la kutetea haki liliripoti jana huku chama cha Kikomunisti kikiendelea kuwaandama waasi. 
Jumla ya waru 2,318 walikamatwa na kushtakiwa kwa tuhuma za “kuhujumu usalama wa nchi” wengi wao wakikamtwa kisiri, wakfu wa Dui Hua wenye makao yake nchini Amerika ulisema, ukirejelea takwimu kutoka afisi ya mwendesha mashtaka mkuu wa Uchina.
Uchina ilianzisha sheria dhidi ya “hujuma ya usalama wa nchi” ambayo ilichukua mahala pa ile ya “kukabiliana na mapinduzi” katika miaka ya 1990.
Sheria hiyo, hususan, inalenga kukabiliana na uasi wa kisiasa lakini pia inatumika katika ujasusi.
Katika miaka ya hivi karibuni, sheria hiyo imetumika kuwaandama wanachama wa Tibet na makundi ya makabila madogo ya Uighur ambayo yanataka serikali iyape haki.
Aidha, yamepinga vitendo vya dhuluma vinavyodaiwa kutekelezwa na maafisa wa serikali dhidi yao.


