
Dadake mdogo kaniteka mawazo
MIMI nimeoa na nimekuwa nikifikiri mke wangu ni mrembo hadi juzi nilipomuona dada yake mdogo.
Lo! Msichana huyo ni kama malaika, nampenda. Nifanyeje? Kupitia SMS Sijasikia mahali popote ulimwenguni ambako mtu anaruhusiwa kuwa na uhusiano wa kimapenzi na dada ya mkewe ama kaka ya mumewe. Uhusiano kama huo ni haramu na mimi sitauunga mkono. Ulimuoa mkeo kwa kumpenda kwa hivyo tulia kwake.
NILIPACHIKA MIMBA VIPUSA 2 SHIKAMOO shangazi? Niliwapa mimba wasichana wawili tuliokuwa na uhusiano na kila mmoja ana mtoto na wote wameacha shule. Sasa kila mmoja anataka nimuoe nami siwataki nataka kusoma. Nifanyaje? Kupitia SMS SINA MUDA NA WANAWAKE WEMBAMBA, NI WANENE TU SHANGAZI nashangaa kwamba siku hizi wanawake wengi wanatamani kuwa wembamba. Mimi sijapata jiko na ningependa kuoa mke mnene na awe na mtoto. Nifanye nini? Kupitia SMS Wanawake wako wengi, wanene kwa wembamba, weupe kwa weusi, waliozaa na ambao hawajazaa. Utakapoamua kuoa utapata chaguo lako bora tu utafute. 
Ulijitumbukiza mwenyewe baharini ukijua vizuri kwamba hujui kuogelea.
Ninaamini utakuwa funzo kwa wenzako ili wakome kukimbilia maisha. Maji ukiyavulia nguo huna budi kuyaoga.
Kazi kwako! NILIAMBIWA NINA UKIMWI SHANGAZI kuna jambo linalonisumbua moyoni. Nimeolewa na tumejaliwa mtoto mmoja. Mwaka uliopita nilipimwa hospitalini na nikaambiwa nina virusi vya Ukimwi. 
Nimeweka jambo hilo siri kwa muda wote huo kwani nashindwa nitamwabia vipi mume wangu. Sasa nimefika mwisho. Nishauri.
Kupitia SMS Ningependa ujue kuwa si wewe kwa kwanza kupata virusi vya HIV wala huo si mwisho wa maisha kwani siku hizi watu walio na virusi wanaweza kuishi maisha ya kawaida. Ni vyema umwelezee mume wako kuhusu hali yako ili naye akapimwe kisha mpewe ushauri unaofaa kuhusu namna ya kuishi na hali hiyo. Fanya hivyo haraka iwezekanavyo.


