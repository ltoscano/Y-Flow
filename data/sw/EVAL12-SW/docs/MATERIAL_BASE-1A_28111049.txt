Kiongozi waKanisa Katoliki
kuhudhuria fainali
za Kombe la
Dunia Brazil

August 24, 2014

RAIS wa Brazil, Dilma Roussef anatarajiwa kumwalika Kiongozi wa Kanisa Katoliki Duniani, Papa Francis katika fainali za Kombe la Dunia linalotarajia kufanyika mwezi Juni 12 mwaka huu, nchini humo. Mwaliko huo unatarajiwa kutolewa leo huko Vatican ambapo rais huyo atakuwa na mazungumzo ya faragha na Kiongozi huyo wa Kanisa Katoliki Duniani. Roussef pia atakutana na viongozi mbalimbali wa kanisa katoliki huko Vatican na kuweza kutoa mialiko kwa viongozi hao kwa ajili ya kuhudhuria fainali hizo zinazoanza Juni 12 mwaka huu. “Nakwenda Vatican leo kumualika Papa Francis kwa ajili ya kuhudhuria mashindano hayo kwani ni mmoja kati ya mashabiki wa mpira,” alisema rais huyo. Rais huyo aliongeza kuwa kualikwa kwa kiongozi huyo kunatokana na imani aliyowajengea Wakatoliki hasa kwa watu wa bara la Amerika ya Kusini, hivyo imempa nguvu katika kutoa mwaliko huo. “Ni kiongozi anayejali watu maskini, pia na muheshimu sana kwa hilo mbali ya kuwa kiongozi wa kwanza kutoka kusini mwa bara hilo hususan katika nchi yake ya Argentina,” alisema. Papa Francis jina lake kamili anajulikana kama Jorge Mario Bergoglio ndiye alikuwa kadinali wa kwanza katika jimbo la Buenos Aires na ameishi katika mji wa San Lorenzo de Almagro tangu akiwa mtoto.


