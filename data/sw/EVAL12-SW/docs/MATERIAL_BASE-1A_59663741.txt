
Kaunti yaanza juhudi kukabili shida ya maji
Na GEORGE MUNENE
KAUNTI ya Tana River itaijengea wadi ya Madogo matangi ya kutibu na kuweka maji ili kuisuluhisha shida ya maji iliyokithiri eneo hilo.
Gavana wa kaunti hiyo, Bw Hussein Dado, alisema kwamba eneo hilo maji kwa muda mrefu kwa sababu ya kutegemea kusambazia bidhaa hiyo kutoka kaunti nyingine ambayo pia ilikuwa na watu wake wakuwasambazia .
Aidha Bw Ddo aliwaahidi vijana wa eneo hilo ambao hujushuhulisha na uoshaji magari, kuwanunulia pampu ambayo ingewasaidiia kuchota maji kutoka kwa mto na kuosha magari hayo kiteknolojia kama njia moja ya kutengeneza ajira kwa vijana.
Akizungumza na wakazi wa Madogo Bw Dado alieleza kwamba kulikuwa na pesa taslim ambazo tayari serikali yake ilikuwa imezitenga ili kugharamikia shughuli ya kusambaza maji eneo hilo.
“Tuko na milioni kumi na tano ambayo tumeitengea shughuli hiyo hiyo lakini ni lazima tufuate sharia ya kikatiba ya kutangaza kandarasi kabla ya kuchagua atakayetupatia huduma hiyo,” alisema Bw Dado. 
Eneo la Madogo limekumbwa na shida ya maji kwa takribani mwaka mmoja sasa huku wakazi wakilazimika kutembea zaidi ya kilomita saba kwenda kutafuta maji kutoka mto Tana unaoaminika kuwa makazi makuu ya mamba.


