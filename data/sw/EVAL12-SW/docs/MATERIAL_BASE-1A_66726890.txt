
Shirika laanza upanzi wa miti
Na KAZUNGU SAMUEL
MTWAPA MPANGO kabambe ambao utahakikisha kwamba eneo la Mtwapa na viunga vyake linakuwa na misitu umeanza kupamba moto.
Zoezi hilo ambalo linatekelezwa na shirika la kijamii la Mzalendo likishirikiana na shirika la huduma za wanyama wa pori (KWS) linapanga kupanda zaidi ya miche 2,000 katika Baraka kuu ya Mtwapa-Kilifi .
Afisa mkuu wa Wildlife Clubs Bw Tsofa Mweni alilitaka shirika hilo la Mzalendo pia kushirikisha shule na taasisi nyingine katika mpango huo ili kuhakikisha kwamba azimio hilo linaafikiwa.
Vile vile aliwataka wakulima kuhakikisha kwamba wanapanda miti ya kiasili ili kukabiliana na mmomonyoko wa udongo na kueneza kwa joto duniani kwa sababu miti hiyo inaweza kuhifadhi udongo vzuri.
Aidha Bw Tsofwa alisikitishwa na hatua ya wakazi kuendelea kukata miti ya kiasili ovyo bila kujua athari zake kimazingira.


