Jamaa aamua jijini hanunui unga tena!

OMBI wa mtaa huu aliwashtua wakazi alipofika mjini kutoka mashambani akibeba gunia lililojaa mahindi akidai hawezi kusumbuka kununua unga huku familia yake ikisherehekea jasho lake ushago.
Inasemekana kwamba jamaa huyo ambaye anaishi peke yake katika mtaa huu, ana mke na watoto wanaoishi mashambani na amekuwa akifanya kazi ya vibarua.
"Wakati mwingine alikosa kibarua kwa muda mrefu na hivyo kukosa chakula," akasema mdokezi. Hivi majuzi, jombi alipata kazi ya mjengo na alipopata mshahara, alifunga safari ya kwenda mashambani kutembelea familia yake.
Kulingana na mdokezi, jombi alipofika ushago alipata mama watoto akiwa amejipanga vilivyo.
KIBERA, NAIROBI "Alipata mkewe akiwa amevuna mahindi gunia saba na kuamua kuweka akiba ya chakula kwa sababu anafahamu mumewe hana kazi ya kudumu mjini," akasema mdokezi. Inasemekana kwamba alipofika nyumbani mkewe alijaribu kumshawishi asirejee mjini ili wasaidiane shambani lakini jamaa alikataa.
"Hali ya kutoelewana ilizuka kati ya jamaa na mkewe kuhusu safari ya kurejelea mjini, huku mkewe akimtaka jamaa asirudi mjini na badala yake wajihusishe na ukulima. Jombi alikasirika, akachukua gunia ya mahindi ya mkewe na kuondoka.
Juhudi za mama kumzuia jamaa asibebe mahindi hayo ziligonga mwamba jamaa alipomwambia yalitoka kwa shamba lake na hawezi kukosa chakula mjini mahindi yakiwa tele nyumbani.
"Jamaa alimwambia mkewe kwa ukali kwamba hawezi kukosa chakula ilhali kuna mahindi nyumbani yaliyotoka katika shamba lake," akasema mdokezi.
Inasemekana kwamba alitisha kumtimua mkewe akiendelea kumsukuma akae mashambani.
Ilibidi mama aachane naye na ndipo jamaa akawasili hapa akibeba gunia la mahindi na kuwatangazia majirani kwamba shida ya kukosa chakula ilikuwa imeisha.
\- PETER OFWARE KOMBU, MAMA kwake 


