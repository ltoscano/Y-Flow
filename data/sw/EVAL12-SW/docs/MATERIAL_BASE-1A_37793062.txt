
Siasa zinazoendelea wakati huu nchini ni za kujenga taifa ama ni za kubomoa
JOSEPH MWANGI, Chuo cha MKU, Thika.
MWANANCHI alipopiga kura alidhani kuwa ameufunga ukurasa wa siasa hadi uchaguzi mkuu wa mwaka wa 2017.
Mwaka mmoja unusu baadaye, mpiga kura ajipata kwenye siasa licha ya kuwachagua viongozi waliompendeza.
Mara kwa mara unapotaja siasa nchini hofu humwingia mwananchi wa kawaida kwa sababu lolote ovu litokeapo katika siasa hizi humfikia.
Lililo muhimu kwa mwananchi ni kupata riziki, ulinzi na la mno amani. Swali linalogonga vichwa vya Wakenya ni je, siasa zinazoendelea wakati huu nchini ni za kujenga nchi ama ni za kubomoa? Huku hali ya umaskini na ukosefu wa usalama ikiwa janga la taifa, huu si wakati wa kujitafutia sifa katika siasa. Mpiga kura anahitaji kuona vitendo bali sio siasa za mdomo tu.
Viongozi wanafaa kufutilia tofauti zao za kisiasa mbali na kuungana ili kuyaokoa maisha ya wananchi wengi ambayo yaonekana kuzama kwenye lindi la umaskini.
Kuwa kwenye serikali au upinzani si hoja kwa sasa. La muhimu ni mwananchi kuhudumiwa bila ubaguzi 


