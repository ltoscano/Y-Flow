
Apewa bondi ya Sh0.2m kwa ulawiti
MAHAKAMA ya Eldoret jana ilimwachilia mwanamume mwenye umri wa makamo kwa dhamana ya Sh200,000 na dhamana nyingine ya kiasi kama hicho baada ya kukanusha shtaka la kumlawiti mtoto wa kiume mwenye umri wa miaka minane.
Shadrack Kipkosgei Sum, alifikishwa mbele ya Hakimu Mwandamizi Mkuu Samuel Mokua ambapo alisomewa mashtaka dhidi yake aliyotekeleza mnamo Aprili 5 mwaka uliopita.
Kisa hicho kilitokea eneo la Wareng.
Kaunti ya Uasin Gishu ambapo mshtakiwa alisemekana kuwa na nia mbaya kwa maisha ya kijana huyo baada ya kumshika na kumlawiti.
Aidha, alilenga kumudhulumu mlalamishi bila sababu ambapo ni kinyume cha sheria na hata baada ya kunaswa na polisi, hakuweza kuelezea ni kwa nini alifanya hivyo.
Upande wa mashtaka uliorodhesha mashahidi sita na kusema wako tayari kueleza korti yaliyojiri siku hiyo.
Kwingineko, janaa alikabiliwa na shtaka la kumnajisi mtoto wa miaka mitatu nyumbani kwao Uasin Gishu.
Petro Situma alikanusha shtaka hilo pamoja na la kushiriki tendo la ndoa na mtoto mchanga Desemba 7.
Alidaiwa kutekeleza uovu huo kwa mlalamishi hata baada ya kuwa na ufahamu ilikuwa ni mwiko kwa jamii.
Korti ilimwachilia kwa dhamana ya Sh200,000 hadi Januari mwaka ujao. 
Na PHYLIS MUSASIA


