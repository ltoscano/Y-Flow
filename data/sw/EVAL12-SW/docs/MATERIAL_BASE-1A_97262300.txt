…KING KIBADENI ALIA NA MWAMUZI

April 11, 2013

Kocha Mkuu wa Simba, Abdallah ‘King’ Kibadeni amelia na waamuzi wanaochezesha mechi za Ligi Kuu ya Tanzania Bara, baada ya jana kulazimishwa sare ya bao 1-1 na Kagera Sugar katika mechi ya ligi hiyo, iliyochezwa Uwanja wa Taifa, Dar es Salaam, anaripoti Fatuma Rashid.
Kibadeni alisema kuna haja ya Shirikisho la Mpira wa Miguu Tanzania (TFF), kuingilia kati masuala wanayotenda waamuzi hao kwa kuwa inakatisha tamaa.
“Kuna haja ya TFF kuingilia kati masuala yanayoyafanywa na waamuzi wanaochezesha ligi hii kwa kuwa wanakatisha tamaa,” alisema Kibadeni.
Wakati Kibadeni akilia na waamuzi mchezaji wake, Ramadhan Singano ‘Messi’ ambaye jana alifanya kazi kubwa alijikuta akilia wakati akitoka kutokana cha mwamuzi kuwapa Kagera penalti.
Wakati Kibadeni akilia, Kocha Mkuu wa Kagera Sugar, George Mayanja alimsifia mwamuzi wa mchezo huo kwamba ameitendea haki.
Alisema aliamua kubadilisha wachezaji kipindi cha kwanza, baada ya kuonekana kupoteza mpira mara kwa mara


