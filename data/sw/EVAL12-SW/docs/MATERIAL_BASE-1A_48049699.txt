
Maonesho ya 11 ya biashara A/mashariki yazinduliwa

Imeandikwa na Mwandishi Wetu, Mwanza

Imechapishwa: 31 Agosti 2016

CHAMA cha Wafanyabiashara wenye Viwanda na Kilimo (TCCIA), kimezindua maonesho ya 11 ya biashara kwa nchi za Afrika Mashariki.

Akizungumza katika uzinduzi huo uliofanyika leo, Mkuu wa Wilaya ya Ilemela, Dk Leonard Masale, aliyemwakilisha Mkuu wa Mkoa wa Mwanza, John Mongella,
aliwaomba wafanyabiashara na kampuni mbalimbali watumie maonesho hayo kuonesha bidhaa walizonazo ili waweze kupata fursa ya kujitangaza.
Masale alisema maonesho hayo yanaweza kutumika kuimarisha uhusiano wa kibiashara kwa njia ya kubadilishana ujuzi, uzoefu na mazingira yanayoweza kukuza mtandao wa kibiashara Afrika Mashariki.
"Napenda kuwahamasisha wananchi wote wa Afrika Mashariki kuwa soko la pamoja la ukanda huo limeshaanza, hivyo ni jukumu letu kuchangamkia fursa hii ili kupanua wigo wa kufanya biashara na uwekezaji katika nchi zetu ili tukuze ajira," amesema Masale. 
Mwenyekiti wa TCCIA mkoani hapa, Elibariki Mmari, aliipongeza Serikali kwa hatua ilichokuwa katika kupunguza vikwazo vya kibiashara hasa katika usafirishaji wa bidhaa katika nchi za Afrika Mashariki.


