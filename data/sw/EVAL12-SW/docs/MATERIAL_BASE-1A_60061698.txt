Wazee wamchemkia polo aliyeiba nyama
K IOJA kilizuka hapa wazee walipomwadhibu aliyejaribu kunyakua nyama yao waliyokuwa wamechoma.
"Kila mwezi, wazee wa hapa huandaa kikao ambacho huwa wanachinja mbuzi. Wanaotaka kujiunga na kikundi hicho pia hutozwa ada ya mbuzi wanayochinja na kufurahia pamoja," akasema mdokezi.
Siku ya tukio, wazee kadha walitoa mbuzi ili wasajiliwe katika kikundi hicho.
Ni kwa sababu hiyo ambapo mbuzi kadha walichinjwa na pombe ya kitamanduni ikapikwa kwa wingi.
Kila kitu kilienda kulingana na mipangilio ya wazee hao.
Hata hivyo, mambo yalibadilika ilipofika mwendo wa saa tisa alasiri. Wakati huo, kazi ya kuchinja mbuzi na kuchoma nyama ilikuwa imeisha na wote walikuwa wakikalameni GATUNDU, Thika jiandaa kufurahia minofu.
"Kama ilivyokuwa desturi, waliohudhuria walipangwa kwa vikundi kulingana na kiasi cha nyama," akaeleza mdokezi.
Kwa bahati mbaya, kalameni mmoja hakuwa ametoa mbuzi na ndiposa akashauriwa ajiunge na vijana ambao huwa wanahudhuria vikao ili wawatekee wazee maji, kutafuta kuni na kuosha vyombo. 
Lakini uamuzi wa kumtenga na wazee ulimfanya kalameni apandwe na hasira si kidogo.
"Ala! Nyinyi wazee mmepagawa au nini?" akachemka kalameni.
"Yaani mnataka mtu mzima kama mimi ajiunge na watoto ambao hawajatahiri? Mnataka nikale mifupa mnayopatia watoto? Inaonekana nyinyi hamnijui," akasema kalameni kisha akarukia sufuria lililojaa nyama na kujaribu kutoroka nalo. Lakini hakuwa na bahati mzee mmoja alipotumia mkongojo wake kumtega akaanguka kwa kishindo.
"Ikiwa unadhani unaweza kuja hapa kwenye kikao chetu kutuletea nuksi, basi umenoa na sasa tutakuonyesha jinsi ya kukabiliana na wasio na akili kama wewe," akasema kiongozi wao. Wote kwa pamoja walianza kumshambulia kalameni.
Hata hivyo, mmoja wao ambaye ni afisa wa utawala aliingilia kati na kumnusuru kalameni.
Na KIMANI wa NJUGUNA Wakazi


