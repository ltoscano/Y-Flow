
Kwa nini jamii ya Waluhyia imekuwa na mnato kisiasa
Naibu wa Rais William Ruto amsalimia Seneta wa Kakamega Bonny Khalwale wakati wa tamasha za kimataduni za Butsotso katika shule ya msingi ya Ematiha, kaunti ya Kakamega hivi majuzi. Picha/DPPS
Eneo la Magharibi lina idadi kubwa ya wapiga kura na wanasiasa wanashawishi wenyeji ili wafanikiwe kupata asilimia 50 ya kura kwenye awamu ya kwanza. Ndio maana rais, naibu wake na kiongozi wa Cord Raila Odinga wameendeleza kampeni kali sehemu hiyo.
kisiasa L I OKUWA mkoa wa Magharibi umezidi kuwa kivutio kikubwa kwa vyama vya kisiasa vina vyopanga kuwa na wagombeaji wa urais kwenye uchaguzi mkuu wa 2017.
Wanasiasa kutoka mirengo yote wanamimU inika katika eneo hilo ambalo lilikuwa ngome ya upinzani kwenye uchaguzi wa 2013.
Na wachanganuzi wa masuala ya kisiasa wanasema sababu kuu ya kukika kambi katika eneo hilo ni kwamba, uungwaji mkono wa wenyeji hao unaweza kuamua ikiwa mgombeaji atapata kura zaidi ya asilimia 50 kama inavyohitajika kisheria kutwaa urais.
Lakini changamoto kubwa itakuwa kushkwa vyama vya kisiasa vina awishi wapiga kura kujitokeza siku ya uchaguzi, kwani historia ya eneo hilo inaonyesha wengi huwa hawapigi kura licha ya kuwa kuna idadi kubwa ya waliohitimu kushiriki kwenye uchaguzi.
Mchanganuzi wa siasa za kitaifa, Bw Tom Mboya ambaye pia ni mhadhiri katika Chuo Kikuu cha Maseno alisema kwa miaka mingi, wakazi wa eneo hilo huwa hawajakuwa na ari ya kupiga kura.
“Ili mgombeaji yeyote afanikiwe kupata uungwaji mkono katika eneo hilo, lazima ageuze idadi kubwa ya wapigakura iwe kura halisi zinazopigwa siku ya Sababu za wanasiasa kumenyania magharibi <<15 uchaguzi,” akasema Bw Mboya.
Kufikia Juni mwaka wa 2015, kaunti nne za eneo hilo, ambazo ni Kakamega, Vihiga, Bungoma na Busia zilikuwa na watu milioni 1.5 waliojisajili kupiga kura.
Katika uchaguzi mkuu wa 2013, kulikuwa na wapiga kura milioni 1.4 waliosajiliwa, ingawa waliojitokeza kuchagua rais walikuwa milioni 1.2 pekee.
Rais Kenyatta alipata kura 66,185 kwenye uchaguzi huo, huku Bw Odinga akipata kura 755,525.
Kura nyingi zilizo katika eneo hilo ndizo Muungano wa Cord na ule wa Jubilee zimekuwa zikimezea mate ili kujipatia nafasi bora ya kushinda kwenye awamu ya kwanza ya uchaguzi wa urais ifikapo 2017.
Katika kipindi cha miaka mitatu iliyopita, Rais Uhuru Kenyatta, naibu wake William Ruto na vinara wa Cord wakiongozwa na Raila Odinga wamekuwa wakizunguka katika maeneo ya magharibi kujizolea umaarufu.
Katika siku za hivi majuzi, kiongozi wa chama cha Amani National Congress (ANC) Bw Musalia Mudavadi pia amepata msukumo mpya kuvumisha chama hicho katika eneo hilo.
Mwishoni mwa mwaka uliopita, Bw Mudavadi aliandaa mkutano wa faragha na wasomi kutoka jamii ya Waluhya ambapo aliwahimiza kuunga mkono chama hicho na kukisaidia kupata umaarufu.
Duru za kuaminika kutoka kwa waliohudhuria mkutano huo zilidokeza kuwa Bw Mudavadi ananuia kuleta pamoja jamii hiyo chini ya chama kimoja ili wafuate mwelekeo mmoja wakati wa uchaguzi mkuu ujao.
“Ni vyema tuwe na chama chetu ndipo ifikapo 2017, yeyote atakayetaka kuungwa mkono nasi atahitajika kusikiza mahitaji yetu tukiwa pamoja,” akasema mtaalamu mmoja aliyehudhuria mkutano huyo ambaye hatuwezi kumtaja jina kwa kuwa itahatarisha kazi yake.
Kwenye mkutano wa mwisho ulioongozwa na Bw Ruto katika eneo hilo, alishauri viongozi wahame upinzani na wajiunge na Jubilee.
Serikali pia ilijaribu kujizolea sifa katika jamii hiyo kwa kumchagua Bw Eugene Wamalwa kuwa Waziri wa Maji na itakumbukwa pia serikali ilivyotoa Sh1 bilioni kufufua kiwanda cha sukari cha Mumias mapema 2015.
Lakini Bw Odinga amekuwa akishauri jamii za eneo hilo zisikubali kuhadaiwa kwa zawadi ndogo ndogo ilhali minofu inasalia kunufaisha watu wa jamii zingine.
Kulingana na Bw Mboya, historia ya jinsi wapiga kura wa magharibi huchagua viongozi wao pia haitapendeza upande wa Jubilee ikiwa itazidi kurudiwa.
HAITAKUWA RAHISI “Tukizingatia matokeo ya chaguzi za 1992, 1997 na kwa kiwango kikubwa 2002, haijawahi kuwa rahisi kwao kupigia kura upande ulio serikalini. Hali hiyo inaweza ikarejelewa tena,” akasema.
Msimamo huu ulionekana kuelezewa pia na Seneta wa Kakamega Dkt Boni Khalwale ambaye alisema haitakuwa rahisi kushawishi wapiga kura wa magharibi bila kuhusisha vigogo wa kisiasa wa eneo hilo.
“Yeyote ambaye anadhani ataweza kushawishi matokeo ya uchaguzi kwa Waluhya ili waunge mkono Jubilee bila kuhusisha wanasiasa wakuu atapata changamoto kubwa,” akasema Dkt Khalwale. 
Mhadhiri wa uanahabari katika Chuo Kikuu cha Maseno, Dkt Charles Nyambuga alihoji kuwa suala linaloweza kukosesha Jubilee kura za Waluhya ni jinsi serikali inavyoonekana kumhangaisha Seneta wa Bungoma Bw Moses Wetang’ula.
“Watamfanya awe maarufu zaidi hatimaye. Hii itafanya kazi yao ya kutafuta uungwaji mkono kutoka kwa Wabukusu kuwa ngumo hata kama baadhi ya viongozi wa jamii hiyo wanapewa majukumu tofauti serikalini,” akasema.
Wakati alitangaza kuwa wamehamia muungano wa Jubilee, mwenyekiti wa chama cha New Ford Kenya Bw Kenneth Lusaka ambaye pia ni Gavana wa Bungoma alisema eneo hilo lina uwezo wa kupata maendeleo zaidi ikiwa utashirikiana na serikali.
Kulingana naye, hatua hiyo itawawezesha kuziba mapengo yaliyoachwa wazi kimaendeleo kutokana na kuwa eneo hilo “limekuwa katika upinzani kwa muda mrefu kupita kiasi.”
Maoni kama hayo yalikuwa pia yametolewa na naibu wa rais, ambaye aliambia jamii za eneo hilo kuwa watakuwa na nafasi bora zaidi ya kushikilia mamlaka ya uongozi kitaifa ikiwa wataunga mkono chama kilicho imara zaidi nchini.
Akihojiwa kwenye runinga ya NTV mnamo Jumatano usiku wiki iliyopita, Bw Mudavadi alisema chama chake kitakubali tu kushirikiana na vyama ambavyo vitakubali kutimiza malengo ya ANC.
“Kuna nafasi kwa wanaotaka kushirikiana nasi. Tukichagua marafiki tutajitahadhari sana,” akasema, na kuongeza hakuna ubaya wowote kwa jamii kuwa pamoja kwenye chama kimoja.


