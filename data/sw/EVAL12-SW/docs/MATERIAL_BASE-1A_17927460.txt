
Mkutano wa NICOL uko pale pale

Imeandikwa na Mwandishi Wetu

Imechapishwa: 25 Septemba 2016

MWENYEKITI wa Bodi ya kampuni ya uwekezaji ya NICOL, Felix Mosha, amesema Mkutano Mkuu uliopangwa Oktoba 12 mwaka huu, uko pale pale na kwamba maandalizi yanaendelea.

Akizungumza Dar es Salaam jana, Mosha alisema mkutano huo ni fursa kwa wanahisa kujua hatma ya fedha walizowekeza.
Alisema wanahisa hawajakutana kwa zaidi ya miaka minane na hawajui kinachoendelea katika kampuni hiyo.
â€œWanahisa wa NICOL nchini jiandaeni kwa mkutano huo utakaofanyika kwenye viwanja vya Karinkee, Dar es Salaam.Taarifa zinazotolewa na wanaojiita kuwa ni menejimenti ya kampuni hiyo zinakwepa ukweli usiofichika kwamba zaidi ya Sh bilioni nane za wanahisa zimechukuliwa kutoka katika akaunti ya kampuni hiyo iliyopo NMB, hivyo wana haki kujua,"alisema.
Mosha aliongeza kuwa fedha hizo zimechotwa kwenye akaunti ya NICOL wakati waliozitoa hawakuwa wanaendesha kitengo chochote cha kampuni hiyo ambacho kilihitaji matumizi ya kukiendesha.


