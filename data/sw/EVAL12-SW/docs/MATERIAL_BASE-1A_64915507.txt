
Ulevi wafanya polo kukojoa mbele ya wakwe
BANANA, Kiambu
Ulevi wafanya ULEVI wa polo wa hapa ulimtumbukiza katika aibu kuu alipolewa na kukosa adabu mbele ya wakwe zake.
Kulingana na habari kutoka eneo hili, jamaa huyo aliye na pesa si haba aliwatembelea wakwe zake kuwajulia hali.
Alipofika, jamaa alikaribishwa vizuri na kuandaliwa mlo. 
Baada ya kula, shemeji mmoja alimwalika wakaburudike kwa kileo na jamaa akakubali.
“Walienda katika baa iliyokuwa karibu na wakabugia pombe hadi usiku waliporejea nyumbani,” akasema mdokezi.
Ni alipokuwa akizungumza na wazazi wa mkewe sebuleni ambapo jamaa alilemewa na mkojo na badala ya kwenda msalani akashindwa kuvumilia na kuachilia mfereji papo hapa huku akilowesha suruari yake. 
“Lilikuwa tendo la aibu. Jamaa alishindwa kuvumilia na akalowesha nguo zake kwa mkojo mbele ya wakwe zake,” akasema mdokezi.
Wakwe zake walipoona hivyo waliondoka na kusema kamwe hawataki kumuona tena.
Ilibidi shemejiye ampeleke katika chumba cha kulala na jamaa akaondoka alfajiri iliyofuata na tangu siku hiyo hajawahi kuonana na wakwe zake tena. Hata hivyo inasemekana wakwe zake walimsamehe na kumuonya dhidi ya kubugia pombe kupita kiasi.
Na MWANDISHI WETU


