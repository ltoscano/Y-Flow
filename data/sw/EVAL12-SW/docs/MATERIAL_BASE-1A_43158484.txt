
Dkt Chaula Naibu Katibu Mkuu mpya Tamisemi

Imeandikwa na Mwandishi Wetu

Imechapishwa: 24 Septemba 2016

Rais Dkt John Magufuli amemteua Dkt. Zainab Chaula kuwa Naibu Katibu Mkuu Ofisi ya Rais Tawala za Mikoa na Serikali za Mitaa (TAMISEMI) kuanzia leo. 

Taarifa ya Ikulu jijini Dar es Salaam imesema kabla ya uteuzi huo, Dkt. Zainab Chaula alikuwa Mganga Mfawidhi wa Hospitali ya Rufaa ya Mkoa wa Dodoma.
Dkt. Zainab Chaula anachukua nafasi iliyoachwa wazi na aliyekuwa Naibu Katibu Mkuu TAMISEMI Dkt. Deodatus Mtasiwa ambaye amestaafu.
Dkt. Zainab Chaula ataapishwa Septemba 26, 2016 Ikulu Jijini Dar es salaam.


