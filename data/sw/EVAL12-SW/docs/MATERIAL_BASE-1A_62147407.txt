
Fumbo la kaburi la Kimathi lifumbuliwe
BAADA ya mbwembwe zilizoshuhudiwa katika Siku ya Mashujaa, Oktoba 20 kusahaulika, kuu kwa sasa ni wananchi kuendeleza ujenzi wa taifa.
Mijadala yote iliyoibuliwa na wanahabari, wanahistoria, wasomi na wadau wengine kuhusu kutelekezwa kwa mashujaa halisi waliopigania uhuru, kwa sasa inaonekana kusahaulika kabisa na kila mmoja.
Hakuna lolote ambalo tumelisikia kutoka kwa serikali wala Wizara ya Michezo na Turathi za Kitaifa kuhusu mikakati itakayowekwa ili kuendeleza kumbukizi za mashujaa hao.
Naibua suala hili kurejelea kitendawili ambacho hadi sasa hakijapata jibu, kuhusu alikozikwa Shujaa Dedan Kimathi kiongozi Mau.
kitendawili huku kuwa zikilipuuzilia chukulia jambo wakati kumbuka Kenyatta kuwa ni kwani kezwa Kimathi Waciuri, aliyekuwa kiongozi wa wapiganaji wa Mau Mau.
Mijadala mingi imeandama kitendawili hiki, tangu uhuru, huku serikali ambazo zimekuwa zikichukua mamlaka zikilipuuzilia mbali, au kulichukulia kwa urahisi tu, wakati jambo hilo linapoibuka, hasa wakati wa sherehe za kuwakumbuka mashujaa.
Serikali ya hayati Mzee Jomo Kenyatta imekuwa ikilaumiwa kuwa haikutaka kutilia maanani suala la alikozikwa Kimathi, kwani liliibua swali la kutelekezwa kwa wapiganaji hao.
Kulingana na kitabu Dedan lifumbuliwe Kimathi: The Whole Story, kilichoandikwa na mwanahistoria Joseph Karimi, viongozi wakuu katika utawala Mzee Kenyatta walishirikiana katika kusambaratisha ushahidi wote ambao ungeonyesha alikozikwa Bw Kimathi.
Kinaeleza jinsi viongozi hao, kwa ushirikiano na mamlaka za Uingereza waliwapotosha baadhi ya wachunguzi wa kihistoria waliotaka kulitambua kaburi la Kimathi, anayeaminika kuzikwa katika Gereza la Kamiti, baada ya kunyongwa mnamo 1956 na askari wa serikali ya kibeberu.
Ushahidi mwingine unaodhihirisha kutowajibika kwa mamlaka za kiserikali unaelezwa na mwanahistoria Maina wa Kinyatti, ambaye katika makala aliyoandika katika jarida la Mutiiri, ambalo hutetea lugha ya Gikuyu, alikozikwa Kimathi si siri, ila linaonekana kuwa jambo ambalo likiridhishwa kwa kila serikali inayochukua mamlaka na mtangulizi wake.
Wakati wa serikali ya Bw Moi, suala hili hata lilionekana kusahaulika kabisa, kwani walioonekana kuliwasilisha kwa mamlaka husika walichukuliwa kama waliosukumwa na nadharia za kimapinduzi.
Kwa sasa, hatima ya utambuzi wa kaburi la shujaa huyo haijulikani, na huenda likasahaulika kabisa ikiwa utawala wa Jubilee hautatia bidii kulitatua. 
akamau@ke.nationmedia.com


