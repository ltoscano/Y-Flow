
JKT Ruvu yatamba kuifunga Stand

Imeandikwa na Alexander Sanga, Mwanza

Imechapishwa: 16 Septemba 2016

KOCHA Mkuu wa timu ya soka ya JKT Ruvu, Malale Hamsini ameahidi ushindi dhidi ya timu ya soka ya Stand United Fc ya mkoani Shinyanga.

Akizungumza na gazeti hili leo, kocha Hamsini alisema ana imani kubwa kuwa timu yake itashinda mchezo huo utakaochezwa kesho kwenye uwanja wa CCM Kambarage mkoani Shinyanga.
Mpaka sasa Ruvu imecheza mechi 3 na imevuna pointi mbili ambapo ilipata sare michezo miwili dhidi ya Simba na African Lyon huku ikipoteza dhidi ya Ruvu Shooting. 
Kocha Hamsini alisema Ligi Kuu ya Tanzania bara ni ngumu sana kuliko ya Zanzibar ndio maana anapata tabu katika mechi za mwanzo lakini atakaa sawa muda si mrefu.
Kocha huyo wa zamani wa timu ya JKU ya Zanzibar alisema ugumu wa ligi ya bara ni kutokana na wachezaji wake kutumia nguvu nyingi na kukamia mechi. Alisema watahakikisha timu yake inashinda kila mechi ili kutimiza lengo lao kuwepo katika timu nne bora


