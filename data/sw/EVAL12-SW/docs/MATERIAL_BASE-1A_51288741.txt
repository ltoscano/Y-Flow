  Bale aibeba Real Madrid
Madrid, Hispania. Winga wa Real Madrid, Gareth Bale ameiongoza kwa mafanikio mkubwa klabu yake kuilaza Real Sociedad bao 1-0 kwenye mchezo wa Ligi Kuu ya Hispania ya La Liga.
Bale alifanya vyema licha ya kutokuwapo kwa nyota wengine, Cristiano Ronaldo pamoja na Karim Benzema ambao ni majeruhi.
Akisaidiwa na makinda Borja na Lucas Vasquez, winga huyo wa Wales alingâ€™ara.
Katika mchezo huo, Bale alifunga mabao mawili na kuipa ushindi timu yake wa mabao 3-2 dhidi ya Rayo Vallecano, Bale juzi alifunga kwa kichwa, dakika ya 80.
Bale amekuwa akifananishwa na Ronaldo kwa nguvu zake au hata staili ya uchezaji wake, ingawa yeye amekuwa akieleza kumuonea wivu Ronaldo, kitendo ambacho ni hodari kwa kufunga mabao ya kichwa. 
Hadi sasa, Bale amefunga mabao mengi ya kichwa kuliko mchezaji mwingine yeyote Ulaya msimu huu.
Kwa ushindi huo, Madrid ilikaa kileleni kwa muda ikisubiri Barcelona icheze juzi usiku na kushinda mabao 2-0.
Mashabiki wa Real Madrid wana mategemeo zaidi kwa Bale kwenye klabu hiyo ya Bernabeu Jumatano dhidi ya Manchester City kwenye mchezo wa marudiano wa nusu fainali ya Ligi ya Mabingwa Ulaya.


