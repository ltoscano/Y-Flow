Duka kuu la uchumiKenya kujitanua EAC

June 2, 2014

DUKA Kuu la Uchumi wa Kenya limejipanga kujitanua katika nchi wanachama wa Jumuiya ya Afrika Mashariki (EAC ), ofisa mtendaji mkuu wa duka hilo alisema mwishoni mwa wiki.Ofisa huyo, Jonathan Ciano, alisema fedha za kufanya upanuzi huo zitapatikana Machi mwaka huu. “Tunataka kujitanua katika nchi zote wanachama wa EAC ili kunufaika na uwezo wa manunuzi unaoendelea kukua katika kanda hii,” Ciano alisema katika hafla ya kumpata mshindi wa shindano la Mteja wa Uchumi.
Alisema duka hilo kuu linamaduka mengine madogo madogo 32 katika kanda ya EAC. Kwa hivi sasa ina maduka 26 nchini Kenya, Uganda 5 na Tanzania duka moja. “Tuna mpango wa kufungua duka lingine nchini Tanzania na hivi sasa tunafanya majadiliano na mwekezaji wa kutupatia eneo,” alisema. Mipango mingine ya duka hilo ni pamoja na kufungua matawi yake nchini Rwanda na Sudani Kusini.


