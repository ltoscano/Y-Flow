
Mkuu mwingine wa upinzani akamatwa
Na Mohammed Amin
MASHIRIKA ya kiserikali nchini Sudan Ijumaa yalikamata na kufungia kiongozi mwingine wa upinzani hata baada ya Rais Omar Al Bashir kutoa agizo la kuachiliwa kwa viongozi wote wa upinzani waliokuwa wamekamatwa. 
Rais wa zamani wa Afrika Kusini ambaye pia alikuwa mpatanishi mkuu wa Jumuia ya Afrika kuhusu mzozo wa Sudan Thabo Mbeki alitangaza kuwa Al Bashir Alhamisi alikuwa ameagiza kuachiliwa kwa mwenyekiti wa chama cha Sudanese Congress Party Ibrahim al Sheikh ili kuwe na uwezekano na majadiliano ya kitaifa.
Waziri katika Baraza la Mawaziri nchini humo Ahmed Saad Omar alitangaza Jumanne kuwa karibuni Rais angetoa amri ya kuachiliwa kwa wafungwa wote wa kisiasa.
Lakini mashirika ya usalama katika uwanja wa ndege Jijini Khartoum yalimkamata Dkt Babiker Mohamed Hassan ambaye ni mwanachama mkuu wa chama cha National Consensus Forces NCF baada ya kurudi kutoka Ethiopia, Addis Ababa.
Alikuwa katika mkutano na viongozi wa chama cha Sudan Revolutionary Front.
Msemaji wa NCF (muungano wa vyama vyote vya upinzani) Siddiq Yousef aliambia Africa Review kuwa Dkt Babiker Mohamed Hassan alikamatwa na kufungiwa na maafisa wa usalama baada ya kuwasili kutoka Addis Ababa.
“Kukamatwa kwa Dkt Babiker na chama tawala cha NCP kunaashiria kuwa serikali haijachukulia kwa uzito mjadala wa kitaifa,”alisema Bw Yousef.


