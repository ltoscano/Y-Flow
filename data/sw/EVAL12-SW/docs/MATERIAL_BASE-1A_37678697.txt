
Afisi ya Ruwaza 2030 yataka pesa
Na MAZERA NDURYA
AFISI ya Ruwaza ya 2030 inataka pesa zaidi ili kuweza kuharakisha utekelezaji wa miradi mikuu kama njia ya kuimarisha mazingira ya kibiashara na uwekezaji nchini.
Kaimu mkurugenzi mkuu Gituro Wainaina alisema wizara zote za Serikali pamoja na serikali za kaunti zinahitaji kuambatanisha mikakati yao na ile ya uchumi wa kitaifa ili kuharakisha utekelezaji wa miradi hiyo chini ya nguzo ya uchumi. 
Prof Wainaina alisema mipango Na MAZERA NDURYA inaendelea kuanzisha kamati ya itekelezaji wa Ruwaza 2030 katika kaunti.
Mkurugenzi huyo alikuwa akizungumza hayo pembezoni mwa warsha iliyokuwa ikiangalia sekta kuu za uchumi iliyoandaliwa na afisi ya Ruwaza ya 2030 kuangazia hatua zilizopatikana katika utekelezaji wa miradi na njia ya kuharakisha utekelezaji wa miradi hiyo, Warsha hiyo ilifanyika jana katika Kenya School of Government.
Ingawaje nchi imepiga hatua kubwa katika miradi hiyo, kiwango cha juu cha riba kinachotozwa na mashirika ya fedha na ufisadi bado ni vikwazo kwa uwekezaji nchini.
“Tumepiga hatua kubwa kuweka nafasi ya miradi zaidi hasa kupitia kupitishwa kwa miswada muhimu kama Mswada wa Ushirikiano wa Umma na yale ya kibinafsi kuwa sheria.
“Juhudi lazima zifanywe kuhakikisha kuwa miradi yote inatekelezwa kulingana na mpango .
Hata hivyo, Prof Wainaina alisema utawala wa Jubilee lazima uchukue msimamo kukabiliana na ufisadi ili kunusuru nchi na kurudisha imani ya Wakenya.
Kadhalika, akiunga mkono uamuzi wa serikali kulipa kandarasi za Angloleasing Prof Wainaina alisema suala hilo halifai kukomea hapo bali wafuatilie hadi mwisho. 


