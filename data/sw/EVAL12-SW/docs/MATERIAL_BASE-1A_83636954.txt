
ICC sasa yakataa ombi la Muigai
MAHAKAMA ya Kimataifa ya Uhalifu (ICC) imekataa ombi la Mkuu wa Sheria Githu Muigai, kutaka kupinga madai kuwa haikushirikiana na Upande wa Mashtaka kwenye uchunguzi wa kesi inayomkabili Rais Uhuru Kenyatta.
Kwenye ombi alilotumia mahakama hiyo, Profesa Muigai alitaka apewe muda kutetea Serikali dhidi ya madai ya Kiongozi wa Mashtaka Bi Fatou Bensouda, kwamba Serikali ilikataa kumsaidia kufanya uchunguzi ambao Na VALENTINE OBARA ungemsaidia kuimarisha kesi hiyo.
Badala yake, majaji watatu wanaosikiza kesi hiyo wakiongozwa na Kuniko Ozaki, walisema ataruhusiwa tu kujadili masuala mengine mawili aliyoorodhesha kwenye ombi lake katika kikao maalum kitakachoandaliwa kesho.
“Mahakama inatambua Serikali ya Kenya tayari ilijadili kwa kina suala la madai ya kutoshirikiana kwao, kupitia nakala iliyowasilishwa mahakamani kupinga madai ya Upande wa Mashtaka,” majaji hao walisema.
Profesa Muigai anatarajiwa kuwa katika ICC kama rafiki wa mahakama, na wala hatahitajika kuwakilisha upande wowote unaohusika kwenye kesi hiyo.
Mojawapo ya masuala atakayohitajika kufafanua ni kuhusu jinsi jukumu la Rais likilinganishwa na tasisi zingine zilizoundwa kikatiba linavyoweza kuhusishwa na ushirikiano wa Serikali na mahakama.
Bi Bensouda alitaka mahakama itoe uamuzi kuwa Kenya ilikiuka jukumu lake inavyohitajika kwenye Mkataba wa Roma kwa kukataa kutoa usaidizi kwa uchunguzi wake, na hatua ichukuliwe dhidi ya Serikali.
Alilalamika Serikali imekataa kumsaidia kupata stakabadhi muhimu za kifedha za Rais Kenyatta, ili apate kubaini iwapo ni kweli kwamba rais alifadhili ghasia za baada ya uchaguzi 


