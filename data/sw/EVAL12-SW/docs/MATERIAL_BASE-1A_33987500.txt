
Biashara ya kuuza vitabu na yunifomu yaimarika
Na EVALYNE GITHINJI WAFANYIBIASHARA mjini Nyeri wanasherehekea sababu ya kupata faida kubwa msimu huu kwa sababu ya wanafunzi wa kidato cha kwanza kurudi shuleni.
Wauzaji wa maduka ya vitabu, viatu, sare za shule na bidhaa tofauti wamejawa na furaha kwani biashara imenawiri sana kutoka mwanzo wa mwezi huu. 
Akizungumza na wanahabari, mmiliki wa duka la kuuza vitabu la Khimji Devshi Shah mjini Nyeri Bw Khilan Shah alieleza kwa furaha kuwa biashara yake imenawiri sana kwani wazazi wanawanunulia watoto wao vitabu na vifaa vingine vinavyohitajika shuleni.
Bw Shah alisema kwamba uzuri wa muhula huu ni kuwa shule tofauti za sekondari zina mpangilio wa vitabu wanavyotaka wanafunzi kununua na inabidi wazazi kununua ili watoto hao kuingia shuleni katika kidato cha kwanza.
Mfanyibiashara mwingine wa sekta juakali mjini Nyeri Bw Amil Juma alisema kuwa biashara yake inafanya vyema.


