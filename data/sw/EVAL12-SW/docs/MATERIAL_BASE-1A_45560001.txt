
Ishara za kansa ya tumbo
:: Maumivu ya tumbo hasa katika sehemu ya juu, hali inayoambatana na kichefuchefu halikadhalika kukosa hamu ya chakula.
:: Matatizo ya kumeza chakula hasa kutokana na uvimbe katika sehemu ya juu ya tumbo karibu na umio :: Kuhisi umeshiba hata baada ya kula chakula kidogo Ishara zifuatazo zinaonyesha kuwa maradhi haya yamefikia awamu ya mwisho: :: Uchovu :: Kupunguza uzani :: Anemia inayotokana na upungufu wa virutubisho vya chuma mwilini :: Kutapika damu au vitu vinavyoonekana kama unga wa kahawa au kutoa kinyesi cheusi. 
:: Kichefuchefu na kutapika, ishara ya mwisho inayotokana na kuziba kwa mfumo wa kupitisha chakula tumboni.
Nini kinachoongeza hatari ya kukumbwa na maradhi haya? :: Hali duni ya kimaisha-Lishe duni, kutofanya mazoezi, uzani mwingi :: Umri mkubwa :: Watu waliowahi kukumbwa na maradhi ya pernicious anemia :: Chakula kilicho na upungufu wa matunda na mboga na kiwango kikubwa cha vyakula kama samaki aliyekaushwa na vyakula ambavyo havijahifadhiwa vyema.
:: Utafiti wa hivi majuzi umeonyesha kuwa kuna uwezekano mkubwa wa kukumbwa na maradhi haya kwa watu walio na maambukizi ya Helicobacter pylori.
:: Utafiti unaonyesha kuwa watu wanaotumia sana vyakula vilivyohifadhiwa kwa moshi au chumvi wamo katika hatari kubwa ya kukumbwa na kansa ya tumbo, huku walio na mazoea ya kula mboga na matunda kwa wingi wakiwa na uwezekano mdogo.


