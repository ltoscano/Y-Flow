Bodi Uhuru Media Group yajiuzulu

Imeandikwa na Mwandishi Wetu

Imechapishwa: 22 Septemba 2016

BODI ya Uhuru Media Group inayosimamia vyombo vya habari vya Chama Cha Mapinduzi (CCM) imejiuzulu kupitia barua ya Mwenyekiti wa Bodi hiyo Al-haj Adam Kimbisa.

Vyombo hivyo ni Uhuru Publications Limited (UPL) wachapishaji wa Gazeti la Uhuru, Mzalendo na Burudani pamoja na Peoplesâ€™ Media Communication Limited (PMCL) inayoendesha kituo cha redio Uhuru.
Mwenyekiti wa Taifa wa Chama Cha Mapinduzi (CCM), Rais Dkt John Magufuli amepokea barua ya kujiuzulu kwa bodi hiyo leo ambayo nakala yake imewasilishwa kwa Katibu Mkuu wa CCM, Abdulrahaman Kinana.
Msemaji wa CCM, Christopher Ole Sendeka amesema barua hiyo iliyoandikwa na bodi inaeleza kuwa Mwenyekiti pamoja na wajumbe wote wa Bodi hiyo wameamua kwa hiyari yao kujiuzulu nafasi zao. 
Bodi ya Uhuru Media Group ndiyo iliyokuwa na majukumu ya kusimamia, kuzielekeza na kuzishauri Menejimenti za Makampuni hayo na kubuni mbinu na mikakati ya kuongeza ufanisi katika uendeshaji wa vyombo vya habari vya Chama.


