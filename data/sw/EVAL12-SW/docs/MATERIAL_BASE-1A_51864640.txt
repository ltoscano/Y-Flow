
Balotelli akosa penalti
Milan, Italia. Mario Balotelli amekosa penalti wakati AC Milan ikitoka nyuma na kulazimisha sare dhidi ya Frosinone katika mchezo wa Serie A juzi.
Milan waliokuwa nyuma kwa mabao 2-0 yaliyofungwa na Luca Paganini na Oliver Kragl, wakati Balotelli, ambaye yupo Milan kwa mkopo akitokea Liverpool, akishuhudia mkwaju wake wa penalti ukipanguliwa dakika ya 48.
Carlos Bacca alianza kuisawazishia Milan dakika mbili baadaye kufanya matokeo kuwa 2-1, kabla ya Federico Dionisi kuongeza bao la tatu kwa Frosinone.
Luca Antonelli alisawazisha la pili na Jeremy Menez kufunga kwa mkwaju wa penalti bao la tatu na kufanya matokeo kuwa 3-3, kabla ya Balotelli kugongesha nguzo.
Milan imeshinda mechi moja katika michezo yao tisa ya mwisho ya Serie A na kushuka hadi nafasi ya saba kwenye msimamo.
Kocha wa muda wa AC Milan, Cristian Brocchi alisema: “Mchezo huu umeniachia ukakasi mdomoni. Hatukupoteza matumaini licha ya kukosa penalti.”


