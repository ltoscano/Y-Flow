
Mrusi kumjaribu bondia Okwiri
BINGWA wa ndondi nchini Rayton Okwiri anatarajiwa kurudi ulingoni kuwania ubabe wa APB dhidi ya Zamkovoy Andrey wa Urusi mnamo Desemba 20.
Pigano hilo ambalo ni la tatu kwa Mkenya huyo , linatarajiwa kuandaliwa katika ukumbi wa Sarhadchi Complex,Baku nchini Azerberjan linatarajiwa kuwa gumu mno hasa ikizingatiwa rekodi ya Zamkovoy.
Okwiri ambaye ni mshindi wa medali ya dhahabu katika mashindano ya kimataifa ya Lionâ€™s Cup yaliyofanyika nchini Sri Lanka mwaka huu, anatarajiwa kutumia mbinu zote kupata ushindi dhidi ya mpinzani wake ambaye ni bingwa wa Urusi na mshindi wa medali ya shaba katika mashindano ya dunia mwaka wa 2009. 
Sadfa ni kwamba mabondia wote wawili wanatumia mkono wa kushoto (southpaw boxers) jambo linalofanya pambano hilo kuwa kungu kupindukia.
Licha ya kupoteza pigano lake la pili dhidi ya Sipal Onur wa Uturuki wiki mbili zilizopita, mashabiki wengi wa masumbwi nchini wanaamini kwamba nahodha huyo wa timu ya taifa atafanya vyema katika pigano hilo lake.


