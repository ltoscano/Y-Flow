
Kimaiyo ashtaki vinara wa Cord kuhusu ardhi
INSPEKTA Mkuu wa polisi anayeondoka Bw David Kimaiyo, amewashtaki vinara wa mrengo wa siasa wa Cord kwa kumhusisha na unyakuzi wa shamba la ekari 134 lenye thamani ya Sh8 bilioni la Karen katika kaunti ya Nairobi.
Bw Kimaiyo, pamoja na aliyekuwa mkurugenzi wa kitengo cha uchunguzi (DCI) Ndegwa Muhoro, wamedai katika kesi waliyowasilisha mahakamani kuwa, Maseneta James Orengo, Johnstone Muthama, Bonny Khalwale, Elizabeth Ongoro na Mbunge Junet Mohamed kwamba, walishiriki katika unyakuzi wa shamba hilo ambaye mmiliki wake ni Horatius Da Gama Rose.
Vinara hao wa zamani wa idara ya polisi wanadai viongozi hao Cord waliwakejeli kwa kudai walihusika na unyakuzi wa mashamba sio tu hilo la Karen. 
PAUL OGEMBA na RICHARD MUNGUTI


