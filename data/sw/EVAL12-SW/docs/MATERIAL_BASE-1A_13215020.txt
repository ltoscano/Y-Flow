
Ulaji usiofaa kwa na matatizo ya kiafya - 1
Vyakula ambavyo mtu anakula vinakuwa na matokeo fulani katika mwili ambayo ama yanaweza kuwa chanya au hasi kwa afya. Hata hivyo, magonjwa mengi yanayoambatana na tatizo la ulaji ni ugonjwa wa kisukari.
Shirika la Afya Duniani (WHO) linasema kisukari ni moja ya magonjwa yanayoongoza kwa kusababisha vifo duniani.
Katika ripoti yake ya kwanza juu ya ugonjwa wa kisukari iliyozinduliwa Aprili 7, 2016, WHO imesema kuwa idadi ya watu wanaoishi na ugonjwa wa kisukari imeongezeka karibu mara nne zaidi ndani ya miaka 35 iliyopita. Kwa mwaka 2012 ugonjwa huo umesababisha vifo milioni 1.5. Vilevile, ugonjwa huo unaharibu mishipa ya damu na ya fahamu, macho na kusababisha upofu, kuharibu moyo na figo kushindwa kufanya kazi, miguu kufa ganzi, kuwa na vidonda na mara nyingine kulazimika kukatwa baadhi ya viungo.
Kwa mujibu wa ripoti ya WHO, uzito na unene kupita kiasi ndiyo vichocheo vikubwa vya kuongezeka kwa kasi kwa ugonjwa huo duniani.
Kwa upande mwingine, uzito na unene kupita kiasi vinasababishwa kwa kiasi kikubwa na ulaji usiofaa na maisha ya kutokufanya mazoezi au kazi za kutoka jasho. Elimu pekee ndiyo njia sahihi itakayowafanya Wa tanzania na watu wengine duniani kubadili mtindo wa maisha na kupunguza uwezekano wa kupata ugonjwa wa kisukari. Ulaji usiofaa ni dhana inayobeba tabia mbalimbali za ulaji ambao ni hatari kiafya.
Kula kupita kiasi hasa vyakula vya wanga, sukari na mafuta vinasababisha mtu kuwa na uzito na unene kupita kiasi. Hali hiyo inakuwa ni kichocheo cha kupata ugonjwa wa kisukari.
Zaidi ya hayo, ulaji mbaya ni pamoja na mtu kula mara kwa mara vyakula vilivyosindikwa viwandani ambavyo mara nyingi huwa na kemikali ya kuvifanya visiharibike haraka.
Vyakula hivyo huwa vina sukari, chumvi na mafuta mengi. Kula mara kwa mara vyakula vya kukaanga na vile vinavyoitwa “fast food” ni katika ulaji usiofaa na unachochea ugonjwa wa kisukari. Vyakula hivi navyo vina chumvi nyingi na mafuta mengi.
Ulaji usiofaa ni pamoja na kutokula mboga za majani na matunda kiwango cha kutosha. Matunda ni chanzo kizuri sana cha madini, vitamini, vimengenyo (enzymes), nyuzinyuzi na kemikali zinazojulikana kama “phytochemicals” au “antioxidants”.
Vitu vyote hivyo vinavyopatikana kutoka katika matunda vinasaidia kuimarisha kinga na kupunguza uwezekano wa mtu kupata kisukari.
Ulaji usiofaa ni pamoja na kutokula mboga za majani na matunda kiwango cha kutosha. Matunda ni chanzo kizuri sana cha madini, vitamini, vimeng’enyo (enzymes), nyuzinyuzi na kemikali zinazojulikana kama “phytochemicals” au “antioxidants”.
Vitu vyote hivyo vinavyopatikana kutoka katika matunda vinasaidia sana kuimarisha kinga na kupunguza uwezekano wa mtu kupata ugonjwa wa kisukari. Vilevile, ulaji usiofaa ni kula vyakula vyenye chumvi nyingi ambavyo vinachangia kuongezeka kwa shinikizo la juu la damu na magonjwa ya moyo.
Kutokunywa maji ya kutosha kila siku ni miongoni mwa tabia za ulaji usiofaa na unachochea ugonjwa wa kisukari.
Kunywa maji kila siku lita moja na nusu au zaidi kunazuia maambukizi katika kibofu na njia ya mkojo kwa sababu kukojoa huondoa vijidudu vya maradhi.
Maelezo zaidi soma ukurasa 23.


