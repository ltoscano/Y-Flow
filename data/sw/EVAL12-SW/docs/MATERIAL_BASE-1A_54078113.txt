
Nusu ya kazi ‘zashikiliwa na jamii 4’
Na SAMWEL BORN MAINA
Nusu ya kazi JAMII nne pekee kati ya 42 zilizopo nchini ndizo zinashikilia zaidi ya nusu ya nafasi za kazi zilizo katika idara, mashirika na wizara mbalimbali za serikali, kulingana na ripoti iliyotolewa jana na Tume ya Utumishi wa Umma (PSC).
Hali hiyo ni licha ya juhudi za serikali za kuhakikisha kuwa uajiri katika idara zake unazingatia usawa miongoni mwa jamii mbalimbali nchini.
Jamii hizo ni pamoja na Wakikuyu, Wakalenjin, Waluhya na Wakamba.
Miongoni mwazo, jamii ya Waluhya haijawakilishwa vilivyo katika idara hiyo, huku hizo zingine tatu zikiwa zimezidisha idadi iliyozowakilisha.
Na kando na jamii hizo tatu, kuna zingine 16 ambazo zimewakilishwa kupita kiasi katika idara hiyo.
Kulingana na utafiti huo uliofanywa katika wizara na idara 168, jamii ya na jamii 4’ Wakikuyu ndiyo yenye waajiri wengi zaidi wakiwa 21, 567 hiyo ikiwa asilimia 22.9 ya wafanyakazi wote wa serikali.
Na ingawa kuwa jamii hiyo ina watu 6.6 milioni (asilimia 17 ya watu nchini), idadi iliyoajiriwa na serikali ilikuwa imepita kiwango ambacho kilihitajika.
Jamii ya Wakalenjin ndiyo ya pili ikiwa na wafanyakazi 12,082 ambayo ni asilimia 12.8 ya wafanyakazi wote wa serikali. Hata hivyo, idadi hiyo inazidi kiwango kinachohitajika kwa asilimia 1.57.
Jamii ya Waluhya ndiyo ya tatu ikiwa na wafanyakazi 11, 487 ikiwa asilimia 12.2. Hata hivyo, idadi hiyo ni ya kiwango cha chini kuliko vile inavyohitajika kwa asilimia 1.78.
Mwenyekiti wa PSC Margaret Kobia jana alisema serikali inafanya kila iwezalo kuhakikisha afisi za utumishi wa umma zina uwakilishi sawa wa kijamii. 


