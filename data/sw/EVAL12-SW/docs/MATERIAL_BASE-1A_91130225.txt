
Tigo Fiesta yakabidhimadawati 235 kwa shule nane za msingi

September 16, 2016

Na Mwandishi Wetu, Kagera
KAMPUNI ya mawasiliano ya simu ya Tigo Tanzania jana wamekabidhi madawati 235 yenye thamani ya sh. milioni 39, yatakayogawiwa kwa shule nane za msingi mkoani Kagera ikiwa ni sehemu ya mkakati wa kutoa madawati unaoendelea nchi nzima na ambao utanufaisha mikoa 18 katika msimu wa Tigo Fiesta 2016.
Mkakati wa Tigo wa kutoa madawati unajulikana, ‘Dawati kwa kila mwanafunzi ni msingi wa elimu bora; Fiesta 2016 kwa Kishindo cha Tigo Elimu bora, Imooooo!” Akizungumza katika hafla ya kukabidhi madawati hayo iliyofanyika
katika Shule ya Msingi Katoro ambayo ni moja ya shule zitakazonufaika na madawati hayo katika Wilaya ya Misenyi, Meneja wa Tigo Kanda ya Ziwa, Edgar Mapande, alisema kuna uhitaji mkubwa wa madawati katika shule za msingi, pamoja na uhaba huo umebainika kuwa moja ya sababu zinazoathiri uwezo wa kujifunza pamoja na ufanisi wa wanafunzi katika shule zetu nyingi za msingi.
“Lengo letu kama kampuni ni kuhakikisha kuwa mazingira ya kujifunzia katika shule zetu za msingi yanaboreshwa na tunayo furaha kwamba msimu wa ‘FIESTA 2016’ unabadilisha kizazi cha baadaye ambacho ni wanafunzi waliopo katika
shule za msingi kwa kuhakikisha hawakai tena sakafuni,” alisema Mapande. 
Makabidhiano ya madawati hayo yalishuhudiwa na Mkuu wa Wilaya, Bukoba Vijijini, Deodatus Kinawiro, aliyemwakilisha Mkuu wa Mkoa wa Kagera, Meja Jenerali Mstaafu, Salum Mustafa Kijuu.
Kinawiro alisema kuwa madawati 235 yataboresha kwa kiwango kikubwa mazingira ya kujifunza kwa watoto katika wilaya hiyo na Mkoa wa Kagera kwa ujumla.
Aidha, aliwasihi watu wengine wenye mapenzi mema kujitokeza na kujiunga na juhudi hizo za kuondoa uhaba wa madawati uliopo katika mashule mkoani humo.
DC Kinawiro alizitaja shule nane zitakazonufaika na madawati hayo na idadi yake katika mabano kuwa ni Murukuzalo (25), Kashalazi (25), Isingiro (25), Kyerwa (25), Katoro (25), Nyakanazi (35), Bubale (25) na Kayanga (50).Shule hizo zipo katika wilaya sita za mkoa huo.
“Tunapenda kuwashukuru Tigo kwa kutuunga mkono katika juhudi zetu kwa kupunguza idadi ya uhaba wa madawati katika shule za msingi mkoani Kagera.
“Tunaamini madawati haya 235 yatatufikisha mbali katika kuwawezesha mamia ya watoto kuwa katika mazingira mazuri ya kujifunzia yanayotakiwa kwa ajili ya mafanikio katika kuwa viongozi wa baadaye,” alisema Kinawiro. 
Mradi mkakati wa madawati wa Tigo Fiesta ulianzia Mwanza na wilaya sita zitakzonufaika katika Mkoa
wa Kagera ni pamoja na Ngara, Kyerwa, Bukoba Vijijini, Biharamulo, Missenyi na Karagwe.


