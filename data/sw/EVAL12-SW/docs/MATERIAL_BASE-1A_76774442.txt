
Co-op yawezwa na Bandari
WANAVIKAPU wa Co-operative Bank walipoteza utetezi wa taji la Ligi Kuu baada ya kufungwa 74-55 na Bandari katika mechi ya tatu ya mfululizo wa mechi tano za nusu-fainali iliyofanyika katika uwanja wa Taifa ya Nyayo Jumamosi usiku.
Baada ya ushindi huo, Bandari iliweza kufuzu fainali ya mwaka huu kwa alama 3-0 kwa vile ilikuwa tayari imeshinda mechi mbili mfululizo mjini Mombasa.
Bandari ilianza vyema kwa kuwalaza Co-op Bank 59-55 na tena ikashinda 66-62 katika mechi mbili za utangulizi za nusu-fainali ya 2014.
Katika mechi ya tatu, Bandari ilianza mapema kuwabana wanabenki kwenye ngome yao na ikaongoza (37-28) kufikia muda wa mapumziko. Waliofunga pointi za Bandari ni; Samuel Ocholla (16) na Martin Gitonga (11) huku Allan Ouma akisawazisha na alama (12) kwa Co-op Bank. Bandari iliweza kulipisa kisasi cha kushindwa (30) na Co-op Bank katika fainali ya Ligi Kuu ya mwaka jana.
Katika mechi nyingine ya marudiano ya nusu-fainali ya Ligi Kuu, Tigers ya USIU-A iliweza kutoka sare ya 1-1 na Ulinzi Warriors baada ya kushinda mechi ya pili 78-60. Ulinzi Warriors ilikuwa imeshinda mechi ya kwanza 70-58 na timu zote zilipangiwa kukutana tena leo kwa mechi ya tatu.
Zetech University nayo iliweza kuwafunga Dankind Academy 57-50 kwenye mechi ya pili ya nusu-fainali ya ligi ya wanaume daraja la kwanza nayo KCA-U ikiwachapa wapinzani wake Umoja (64-61). Zetech ilishinda mechi ya kwanza 89-76 nayo Umoja ikawafunga KCA-U 52-45.
Kwingineko Athiriver katika mchezo wa kandanda, timu ya soka ya KMC iliikomoa Millenium FC magoli 8-2 na kunyakua kombe la Jamhuri Dei katika fainali kali iliyosakatwa ugani KMC, ijumaa alasiri. KMC chini ya David Chasimba ilipata mabao yake kupitia wachezaji tegemeo -Habari zaidi na CORNELIUS MUTISYA


