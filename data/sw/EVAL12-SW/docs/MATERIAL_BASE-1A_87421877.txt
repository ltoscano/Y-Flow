
Masaibu ya shirika la ndege
Na LUCY KILALO
MWAKA huu shirika la ndege la Malaysia ilishuhudia ajali mbili za ndege ambapo moja haijiulikani ilikopotelea, huku nyingine ikidunguliwa katika makabiliano yaliyokuwa yakiendelea baina ya Russia na Ukraine.
Ndege ya Malaysia MH370 ilitoweka saa moja baada ya kuondoka Kuala Lumpur Machi 8, ikiwa na watu 239.
Hata hivyo, juhudi za kupata ndege hiyo ambazo zilijumuisha hata juhudi za kimataifa zingali hazijafaulu.
Ndege hiyo ilikuwa imetarajiwa kutua Beijing, China ikiwa na abiria 227 na wahudumu 12.
Kufuatia hali ya sintofahamu iliyohusiana na kutoweka kwake na ndege hiyo kukosa kuonekana kwa mitambo ya safari za ndege, nchi zilizokuwa zimeingilia harakati za kuitafuta, ziliiongezeka kutoka 14 hadi 25.
Watu kadha wakiwemo marubani walichunguzwa ili kujaribu kubainisha kilichojiri hasa baada ya njia zote kufuatiliwa na kubainisha kuwa ndege hiyo haikuweza kuonekana popote. 
Tukio hili liliathiri pakubwa jamaa za abiria waliokuwa ndani, huku baadhi ya jamaa zao wa China wakitishia kugomea chakula hasa kwa kuwa kulikuwa hakuna habari za matumaini.
Nayo ndege ya Malaysia MH17 iliangushwa mashariki mwa Ukraine na kuua abiria wote 298. Walioshukiwa kwa tukio hilo walikuwa wanamgambo wanaoungwa mkono na Russia.
Ndege hiyo ililipuka ikiwa hewani huku mabaki yake na miili ikiendelea kuchomeka katika kijiji cha Grabovo.
Waasi wa Ukraine walikanusha kudungua ndege iliyoondoka uwanja wa Schipol Amsterdam 12 jioni Julai 17 ikiwa na abiria 283 na wahudumu 15.
Kitengo cha mawasiliano kilithibitisha kupokea mawasiliano kutoka kwa Kitengo cha Kudhibiti Safari za Ndege cha Ukraine kwamba kimepoteza mawasiliano kilomiya 30 kutoka Tamak, ambayo kilomita 50 kutoka kwa mpaka wa Urusi na Ukraine.
Shirika la habari la Moscow Interfax lilisema ndege ilidunguliwa ikiwa mashariki mwa Ukraine na kuthibitisha eneo mabaki yalichomeka.
Wizara ya mashauri ya ndani pia ilithibitisha kuwa abiria wote na wahudumu wallikuwa wamekufa.
Wakuu wa Ukraine walieleza kuamini kuwa ndege hiyo ilidunguliwa.


