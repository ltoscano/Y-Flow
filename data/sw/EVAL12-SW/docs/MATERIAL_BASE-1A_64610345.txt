
Faida tano za maono ya kweli
Katika maisha kuna nyakati tunapaswa kupanda katika vilele vya milima yetu bin K vilele vya milima yetu binafsi ili tuweze kuuona mustakabali wetu kutokea katika kile kiwango cha juu tulikosimama. Mafanikio katika maisha ni safari, ila kuweza kukaa katika safari hii kunahitaji msukumo wa ndani pamoja na ujasiri. Bila vitu hivi muhimu wengi wetu hukata tamaa njiani na kuiahirisha kwa urahisi safari yao kuelekea mafanikio. Ni kwa jinsi unavyoupenda mustakabali wako na ni kwa jinsi unavyoipenda kesho yako ndiko kutakakokupa msukumo wa ndani pamoja na ujasiri. Ili kuweza kuiona kesho yako au mustakabali wako pasipo vizuizi inahitaji msaada wa kimungu (divine assistance)
katika hali ya rohoni.
Kati ya siri mojawapo inayoweza kukusaidia ni kuandika katika karatasi nini unachokiona katika kesho yako, je unaona uzuri, furaha, amani, utajiri, mafanikio, au afya? Andika kila kitu unachokiona kutokea pale katika kilele cha mlima wako binafsi uliposimama, sehemu hii inawezekana kuwa ni kwenye chumba chako cha sala au sehemu unayopenda kuitumia kufikiria au kuwaza kiundani mambo ya maisha yako (meditation space).
Ili sasa kuianza safari yako kuelekea nchi yako ya ahadi, inakupasa kushuka chini kutoka mlimani ulikokuwa na kuja ardhini (In reality). Kumbuka kuwa kila kitu unachokiona huku chini katika ardhi kinaweza kuwa ni tofauti kabisa na vile ulivyoviona ukiwa juu katika kilele cha mlima, sasa unalazimika kuendelea kushika vema yale maono yako ya kweli uliyoyaona ukiwa juu, hata kama uhalisi unaoonekana huku chini ni tofauti. Utaanza kuishi na kutembea katika kuyafikia maono yako ukiwa hapa chini, lakini si kama unavyoyaona mambo ukiwa chini bali kama ulivyoyaona ukiwa pale kileleni juu. Hii ndiyo tunayoiita `imani' hakika ya mambo yatarajiwayo na bayana ya yale yasiyo onekana katika uhalisi hapa chini bali kama yalivyoonekana tukiwa kileleni pale juu.
Pasipo maono watu huangamia, maisha ya watu huharibika kabisa, watu huishi kihasara hasara tofauti na walivyo tazamiwa kuishi.
Wanakosa uwezo wa kujitawala na kuwa na kiasi, wanakuwa watu wasiotawalika na waharibifu. Maono ya kweli yanatupa kujiweza, kujitawala wenyewe, kuvumilia na kuwa na matazamio mema. Msukumo wa ndani na ujasiri huzaliwa kutoka katika maono ya kweli.
Faida tano za maono ya kweli Maono ya kweli huyatia nguvu maisha yako.
Maono ya kweli hukupa sababu na maana ya kwanini unaishi. Unatiwa msukumo, unahamasishwa, ni kama vile simu inapokosa chaji inalazimika kuwekwa katika umeme ili iweze kuongeza uwezo wa kufanya kazi. Maono ya kweli ni kama nguvu ya umeme ndani yetu.
Maisha yako yanakuwa yaliyojaa, huna muda wa kupoteza kuanza kuongelea watu na kuchunguza maisha ya watu wengine na kamwe hutopata tatizo la kujihisi mpweke usiye na chakufanya. 
Maono ya kweli huzikutanisha pamoja nguvu au nishati zilizopo ndani yako Ndani yako una nguvu na nishati mbalimbali kama vile nguvu za kiroho, kimwili, kihisia, kiakili na nyingine nyingi.
Nishati hizi ni kama vile miale ya mwanga ambayo inachomoza kutoka kwako. Maono ya kweli yanakuwa kama kioo kinachokuza (magnifying glass) kinachokutanisha miale yote hii katika sehemu moja, na hapa ndipo nguvu zako au nishati zako huweza kutumika katika kiwango cha juu zaidi cha ufanisi na matokeo bora zaidi.
Maono ya kweli hurekebisha tabia zetu. Kile ulichoweza kukiona ukiwa pale kileleni mwa mlima wako binafsi kinauwezo wa kubadilisha tabia zako. Kinakufanya ushindwe kufanya kitu chochote cha kipuuzi ambacho kinaweza kuiharibu kesho yako nzuri uliokwisha iona ukiwa pale juu, kinakufanya uwe makini sana katika maamuzi unayoyafanya kila siku. Jinsi unavyo fikiri, jinsi unavyozungumza na hata kutenda inakuwa kama vile tayari umeshafika kwenye ile nchi ya ahadi uliyoiona ukiwa pale juu. Maisha na mizunguko yako ya kilasiku yanaongozwa na maono yako ya kweli.
Maono ya kweli yanazishinda hofu zako. Kwa kawaida kitu chochote unachokiangalia kwa mkazo hupanuka na kuwa kikubwa.
Kama utayatilia mkazo matatizo yako basi yataongezeka na kuonekana makubwa na hatimaye kukuogopesha. Unapoogopeshwa au kutishwa na tatizo fulani unakata tamaa katika kulitafutia ufumbuzi na kuendelea mbele. Watu waliofanikiwa kamwe hawachagui kuyatazama matatizo yao (kama yanavyoonekana wakiwa chini ya mlima) bali huzitazama fursa mbalimbali za mustakabali wao (kama zilivyoonekana wakiwa kileleni). Kwa jinsi utakavyozidi kuyatazama mafanikio, fursa zitapanuka na zitaongezeka na kukushawishi katika kuendelea na safari yako ya mafanikio. Upendo wa kweli kupitia maono ya kweli huziweza hofu zote.
Maono ya kweli yana uwezo wa kuvuta msaada. Maono ya kweli wakati wote yana uwezo wakushawishi kila aina ya msaada uhusianao na maono hayo kuja, kama ni watu, fedha, vibali, na vitendea kazi vingine. Wako watu wanakila kitu lakini wamekosa tu maono, wanasubiri vile walivyo navyo vivutwe kwa sumaku ya maono ya kweli ili viende kutumika kule kuliko sahihi. Wako watu wamezaliwa ili tu wawe msaada wa maono uliyonayo. Wanasubiri kwa hamu wewe uyaandike maono yako.
Ili kuhesabiwa pamoja na waliofanikiwa inakubidi uweze kuyaangalia mambo katika kiwango cha juu zaidi ili uweze kupata maono ya kweli ambayo yatazaa uwezo wa wewe kuipenda kesho yako.


