
Bei ya bidhaa yaanza kupaa katika maeneo mengi ya mijini
Na MORAA OBIRIA WAFANYIBIASHARA katika soko la Wakulima mjini Nakuru wameongeza bei ya vyakula wakati ambapo uhaba wa mazao katika miezi mitatu ifiutayo unatarajiwa kuzidisha gharama ya vyakula mbalimbali.
Ongezeko la bei ya vyakula linaashiria nyakati ngumu sio tu kwa wakazi wa Nakuru bali wengi wanaoishi mijini.
Mnamo Desemba, kilo moja ya nyanya iliuzwa kwa bei ya wastani ya Sh130 ambayo sasa inauzwa Sh150.
Bei ya vitunguu vya kiwango sawa na hicho imeongezwa kutoka Sh60 hadi Sh70.
Karoti pia zinauzwa kwa bei ya wastani ya Sh50 kwa kilo ikiiwa ni ongezeko la Sh30 ikilinganishwa na Desemba. 
“Kwa sasa, vitunguu, nyanya na karoti zinatolewa Rumuruti.
Kawaida hununuliwa kutoka Mau Narok,” alisema Bw David Kamau, mfanyabiashara.


