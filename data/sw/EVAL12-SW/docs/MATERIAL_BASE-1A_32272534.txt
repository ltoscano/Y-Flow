
Obama kukabilianana ukosefu wa usawa

August 24, 2014

RAIS Barack Obama wa Marekani ametumia hotuba yake ya kila mwaka kwa taifa kuelezea jinsi atakavyotumia madaraka yake kujaribu kuimarisha uchumi wa Marekani na pia kukabiliana na Bunge la Congress ambalo linashuhudia mgawanyiko. Kwa mujibu wa BBC, Bw. Obama ameutaja 2014 kuwa mwaka wa mafanikio kwa Marekani na kusema kuwa China sio tena mahali bora pa kuwekeza bali ni Marekani. “Haya ndiyo matokeo ya juhudi zenu: Kupunguza kiwango cha ukosefu wa ajira kwa kiwango kikubwa zaidi katika kipindi cha miaka mitano. “Sekta ya nyumba na makazi iliyofufuka. Sekta ya utengenezaji bidhaa inayobuni nafasi za ajira kwa mara ya kwanza tangu miaka ya 90. “Mafuta zaidi yanazalishwa hapa nyumbani ikilinganishwa na yale tunayonunua-hili limetokea kwa mara ya kwanza katika kipindi cha miaka ishirini. “Nahisi katika bajeti yetu ilipungua kwa zaidi ya nusu. Na kwa mara ya kwanza katika kipindi cha zaidi ya mwongo mmoja, viongozi wa kibiashara kote duniani, wametangaza kuwa China haiongozi tena kama eneo bora la kuwekeza duniani bali ni Marekani,” alisema Rais Obama. Alisema licha ya kushuhudia miaka minne ya ukuaji uchumi na faida kubwa iliyovunwa na makampuni, ukosefu wa usawa umezidi kukita mizizi nchini Marekani. Bw. Obama amesisitiza kuwa yuko tayari kuendelea kufanya kazi na wabunge wa Congress kurekebisha baadhi ya mambo, lakini hatasita kutumia fursa nyingi zitakazojitokeza kadri iwezekanavyo kuchukua hatua za kurekebisha mambo hata bila marekebisho ya sheria kupitia Congress.

SHARE


