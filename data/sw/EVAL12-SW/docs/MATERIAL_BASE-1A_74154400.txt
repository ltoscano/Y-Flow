Simba yavutwaâ€˜sharubuâ€™ Moro

November 2, 2014

WEKUNDU wa Msimbazi Simba wamejikuta
wakilazimishwa sare ya bao 1-1 na wakata
miwa Mtibwa Sugar katika mechi yao ya Ligi Kuu Tanzania Bara iliyochezwa Uwanja wa Jamhuri mjini Morogoro.
Mpira ulianza kwa timu zote mbili kushambuliana, ambapo dakika ya nane Mtibwa Sugar walipata bao la kuongoza kupitia kwa mshambuliaji wao, Hassan Mgosi aliyepiga mpira wa krosi ambapo kipa wa Simba Ivo Mapunda alidakia shuti hilo ndani.
Baada ya bao hilo Simba waliongeza kasi dakika ya 19 walikosa bao la wazi kupitia kwa Amri Kiemba akiwa eneo la hatari alipiga mpira wa kichwa lakini ukatoka nje.
Simba waliendeleza kosa kosa ambapo dakika ya 34 beki wake Joseph Owino alikosa bao la wazi, baada ya kuokolewa na mabeki wa Mtibwa mpira ukawa wa kona ambayo haikuzaa matunda.
Hadi kipindi cha kwanza kinamalizika Mtibwa walikuwa wakiongoza bao 1-0, kipindi chote cha kwanza Mtibwa ndiyo walionekana kuutawala zaidi mchezo.
Kipindi cha pili kilianza kwa Simba kufanya sambulizi dakika ya 46, mshambuliaji wake Amis
Tambwe akiwa yeye na kipa alishindwa kufunga bao kwa kudhani ameotea ni baada ya kupata krosi kutoka kwa Ally Badru aliyeingia dakika ya
36 baada ya kocha Zdravko Logarusic kumtoa Awadh Juma.
Dakika ya 50 Simba walisawazisha bao kupitia kwa Amisi Tambwe baada ya pasi nzuri aliyopewa na Haroun Chanongo.
Dakika ya 69 Shaaban Nditi alipewa kadi nyekundu na mwamuzi Donisya Kyura wa Arusha baada ya kumfanyia madhambi Amis Tambwe, ambapo tayari alikuwa na kadi ya njano.
Hadi kipindi cha pili kinamalizika timu zote zilitoka sare ya bao 1-1, kipindicha pili Simba walizinduka na kushambulia sana lakini wachezaji wake walishindwa kuzitumia vizuri nafasi walizokuwa wanazipata.
Katika mchezo uliochezwa Uwanja wa Azam uliopo Chamazi nje kidogo ya Dar es Salaam, Ashanti United walishinda bao 1-0.


