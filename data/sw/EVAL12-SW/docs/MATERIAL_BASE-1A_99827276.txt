
Waziri mkuu mteule wa India afika bungeni
NEW DELHI, India WAZIRI Mkuu mteule wa India Narendra Modi, (pichani juu) alifanya ziara yake ya kwanza bungeni tangu aliposhinda uchaguzi ambapo alijipata akizuia kutiririkwa na machozi alipowasihi wanachama wenzake kujitolea kutumikia nchi.
Kiongozi huyo mwenye umri wa miaka 63 aliinamia na kubusu ngazi za jengo hilo alipokuwa akiingia kwa mkutano wa chama chake cha Bharatiya Janata Party na washirika wake wa kisiasa. Chama hicho ndicho ambacho kilimchagua kama kiongozi katika bunge la kitaifa.
Akizungumza katika ukumbi wa katikati wa jengo hilo mjini, Modi alilaziika kuzuia machozi katika tukio lisilo la kawaida ambapo hisia zake zilionekana wazi na umma hali ambayo ilikuwa tofauti na jinsi anavyotambuliwa na wafuasi wake kama “Simba wa Gujarat”.
Wanachama wengine wa chama hicho walionekana wakilia.


