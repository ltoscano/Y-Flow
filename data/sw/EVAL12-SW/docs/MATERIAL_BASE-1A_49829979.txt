
Hili la sukari liizindue Serikali tusiumie zaidi
Mhariri, Mpaka sasa sukari mtaani kwangu nanunua kwa Sh3,000. Nasikia wapo wanaonunua kwa bei ya Sh4,000 hasa katika mikoa ya pembezoni mwa nchi.
Haijapata kutokea bidhaa ikapanda bei katika kipindi kifupi kama ilivyokuwa katika sukari.
Serikali ilipotangaza kuingilia kati niliamini kuwa unafuu unakuja Tanzania lakini sasa yamegeuka kuwa maumivu makali kuliko kawaida.
Kwa muda mrefu bei ya sukari ilikuwa Sh2,000 katika eneo ninaloishi, nilitarajia Serikali itakapoingilia kati huenda ikashuka mpaka Sh1,700 lakini sivyo.
Naamini Serikali itakuwa imejifunza kitu na haitarudia tena kuchukua uamuzi bila kufanya utafiti wa kina.
Watendaji wafanye kazi zao kwa weledi ili kuepusha mgongano katika masuala muhimu kama haya.
Kwa kweli suala la sukari linatuumiza wananchi wa kipato cha nini.
Mtanzania anayeishi kwa chini ya dola moja kumuuzia kilo ya sukari Sh4,000 ni kummaliza.
Hatua za haraka zichukuliwe kudhibiti kadhia hii. 
Maulid John Dar es Salaam


