
Nimekwamilia wa mwenyewe
NINA umri wa miaka 24 na nina watoto wawili ingawa sijaolewa.
Kuna mwanamume tunayependana lakini ana mke. Sasa kuna mwingine aliye tayari kunioa lakini nimejaribu kumuondoa huyo wa mwenyewe nimeshindwa. Nishauri shangazi.
Kupitia SMS Una bahati sana kuna mwanamume aliye tayari kukuoa ingawa una watoto wawili ambao si wake. Ningekuwa wewe ningemnyakua haraka kabla haona mwingine. Kumbuka kuwa huyo mwingine ni wa mwenyewe hakuna mahali anaweza kukupeleka.
AMESALITI PENZI NILISHIKANA na mwanamke aliyekuwa ameolewa lakini akaachana na mume wake. Nimemsaidia kwa hali na mali kwa kuwa nampenda na nilishangaa juzi aliponiambia ana mimba ambayo si yangu. Jambo hilo limenivunja sana moyoni na sidhani nitaweza kuendelea naye. Nishauri.
Kupitia SMS Usaliti wa kimapenzi unaumiza sana.
Mwanamke huyo amekosea sana kuwa na uhusiano na mwanamume mwingine kiasi cha kupata mimba yake. Sasa ni juu yako kuamua kama utamuacha ama utamsamehe.
HAWADUMU Nina umri wa miaka 24 na sijawahi kuwa na mchumba kwa muda mrefu.
Kila ninayepata tunakaa kwa muda mfupi na kuachana. Sielewi ni kwa nini. Nishauri.
J. J, Embu Labda kuna kitu, mambo au tabia fulani ambayo inawafanya wanawake wakuache. Jaribu kujichunguza ujue nini kisha ujirekebishe. Unaweza hata kuwauliza waliokuacha ili ujue ni kwa nini walifanya hivyo.
AMENATA KAMA SUMAKU MIMI nina umri wa miaka 27 na kuna mzee wa miaka 45 ambaye tuna uhusiano. Nimekuwa nikitaka kumuacha nianze maisha yangu upya lakini amekataa kabisa. Nifanyeje? Kupitia SMS Kwani uliposhikana naye ulikuwa ukitaka nini kutoka kwake? Umri wako ni mdogo sana ukilinganishwa na wako na sielewi ni kwa nini uliamua kushikana naye.
Kama kweli unataka kumuacha, fanya hivyo hawezi kukulazimisha. 


