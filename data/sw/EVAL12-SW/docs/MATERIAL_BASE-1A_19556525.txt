
KBF yatangaza kuongeza timu zinazoshiriki ligi ya basketiboli
Na CAXTON APOLLO
SHIRIKISHO la Mpira wa Vikapu la Kenya (KBF) limeongeza idadi ya timu zitakazoshiriki mechi za ligi ya wanaume daraja la kwanza kufikia 20 msimu huu wa 2015.
Akitangaza hayo jana, katibu mpanga ratiba wa Shirikisho la KBF Joseph Amoko alisema timu hizo 20 zitagawanywa kushindana katika makundi mawili ya Magharibi na Mashariki.
Kila kundi litakuwa na timu 10 ambapo timu nne bora katika kila kundi ndizo zitafuzu kwa robo-fainali ya 2015. Timu zilizowania ubingwa wa ligi ya wanaume mwaka huu zilikuwa 16.
Zetech iliwafunga Umoja 3-1 katika mfululizo wa fainali ya kutangazwa bingwa mpya wa 2014.
Amoko alitangaza kuwa timu ya (JKUAT) imebanduliwa nje ya ligi ya wanaume daraja la kwanza kwa kukosa kufika uwanja kwa mechi tano mfululizo.


