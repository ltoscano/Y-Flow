
Mwendesha pikipiki azuia kisanga akidai mpenzi alitapeliwa
KAMUKUYWA, Bungoma North MWENDESHA pikipiki mjini hapa alizua kioja alipomvamia karani wa afisi moja ya serikali, huku akimlaumu kwa kumnyang’anya mpenzi wake. Alimpata karani nje ya afisi akitoka kazi na kumuuliza kwa nini alitongoza kipusa aliyetaka kumuoa.
“Ilikuwa sawa na sinema, mwanabodaboda huyo alimkabili karani na kumlaumu kwa kuingilia uhusiano wake wa kimapenzi na kipusa wa hapa. Alidai kwamba karani alivunja uhusiano huo alipomwambia kipusa huyo atamuoa,” akasema mdokezi wetu.
Hata hivyo, karani alikanusha madai na kusema hakufahamu ikiwa jamaa huyo alikuwa mpenzi wa msichana huyo. “Lakini mwanabodaboda alisisitiza karani alimpaka matope kwa kumwambia kidosho hafai kuolewa na jamaa kwa sababu waendesha pikipiki hawajui kuoga,” akasema mdokezi wetu.
Karani alimwambia jamaa kwamba akasuluhishe tofauti zake na mchumba wake badala ya kumlaumu kwa masaibu yake.


