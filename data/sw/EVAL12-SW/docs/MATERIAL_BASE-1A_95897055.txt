
Serena ajiondoka kwa mashindano ya Madrid
MASHIRIKA
MADRID: Mchezaji tenisi nambari moja Duniani, Serena Williams amejiondoa katika mashindano ya Madrid Open alikotarajiwa kukutana na Petra Kvitova jana katika robo-fainali. Sasa Kvitova atasonga mbele kwa hatua ya nusu-fainali.
Kujindoa kwake kulisababishwa na jeraha la pajani na huenda asishiriki mechi za kuwania ubingwa wa Rome zitakazofanyika wiki ijayo.
Serena alifuzu kwa hatua hiyo ya 16 Bora kufuatia ushindi wa 6-2, 6-3 dhidi ya Peng Shuai wa China. Peng alizua upinzani mkali katika seti ya pili, lakini hakuweza kuzuia mbinu za Williams.
Awali, mchezaji tenisi nambari moja duniani Rafael Nadal na Serena Williams walikuwa wamefuzu kwa raundi ya tatu.
Ushindi wa Rafael dhidi ya Juana Monaco uliwashangaza mashabiki wengi baada ya nyota huyo kutatizika katika mashindano ya karibuni.
Mhispania huyo alishinda mechi hiyo kwa 6-1, 6-0 baada ya wengi kumpa nafasi finyu kutokana na hali yake ya sasa hasa baada ya kushindwa kuwika katika mashindano ya Monte Carlo na Barcelona, lakini sasa atakutana na Jarkko Nieminen wa Finland.


