
Mali ya mamilioni yateketea
MALI yenye thamani ya Sh4 milioni iliharibiwa baada moto kutekeza bweni katika Shule ya Upili ya Wavulana ya Siakago katika eneo bunge la Mbeere Kaskazini, juzi asubuhi.
Moto huo ulitokea asubuhi wakati wanafunzi walikuwa wakijiandaa kwenda kuhudhuria masomo ya asubuhi. Wanafunzi 151 ambao hulala kwenye bweni hilo waliathirika Mwalimu Mkuu Peterson Mugo alisema chanzo cha moto huo hakikubainika mara moja japo polisi wanachunguza iwapo ulisababishwa na kimakusudi au ulitokana na hitilafu za umeme. 
Alisema wanafunzi watano ambao hulala katika bweni hilo hawakuwepo wakati wa kisa hicho.
Kufuatia mkasa huo, afisa wa elimu katika eneo hilo Peter Magiri alisema shule hiyo haingeendelea na shughuli zake za kimasomo na hivyo akaamuru ifungwe kwa muda. Alisema hapakuwa na nafasi tosha ya malazi kwa wanafunzi kando na kwamba mali iliteketea.
Mbunge wa eneo hilo Charles Njagagua ambaye alifika shule humo alitoa wito kwa wahisani kusaidia katika ufadhili wa ujenzi wa bweni nyingine.
Wakati huo huo Bw Njagagua alihimiza umoja miongoni mwa viongozi wa kaunti hiyo. Aliita Serikali ya kaunti hiyo kununua mtambo wa kuzima moto utakaotumika mahsusi katika eneo hilo, akisema kuwa japo Kaunti ya Embu ina magari mawili ya zima moto, hayakuweza kufika shule humo kwa wakati kuuzima moto huo.


