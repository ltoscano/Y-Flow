
Chipukizi anayekosesha usingizi vigogo Pwani akita kambi bara
LICHA ya umri wake mchanga, amejitambulisha sio tu katika fani ya uimbaji, bali pia kama mwandishi shupavu wa muziki, suala ambalo limemfanya kuwa mmoja wa wasanii wanaovuma katika eneo la Pwani.Ni sababu hii imempelekea Ali Mabonde al-maarufu Kigoto, 20, ku-hamisha kambi yake hadi jijini Nairobi kama mbinu ya kujipa changa-moto kuu. Ustadi wake katika muziki wa Afro-Pop, Bongo, Zouk na R&B umem-fanya kuvuliwa kofia hata na baadhi ya wasanii wanao-vuma katika eneo la Pwani, huku kibao chake cha hivi karibuni, Hello Hellokikiwapa wapenzi wa muziki msisimko na kupata mpenyo katika baadhi ya vituo vya redio.Bila shaka haya ni mafanikio kwa chipukizi huyu aliyejitosa rasmi katika bahari ya muziki mwaka wa 2013 akiwa na umri wa miaka 17 pekee na kuachia wimbo wake wa kwanza, Vumilia kibao kilichopokelewa na kufanya vyema Pwani, kabla ya muziki wake kupata mpigo mwaka wa 2014 kupitia kibao Aire kilichorekodiwa na produsa TK2.Tokea hapo aliachia kete baada ya nyingine ikiwa ni pamoja na Ridhika, Tamaa, Napenda Vizuri, Niko Nawealichoimba kwa ushirikiano na Sudi Boy, Chapatizzo na Masauti na Ubishialichofanya na Susumila.Lakini ni kibao chake tata, Data alichoimba kwa ushirikiano na Shetta kutoka Tanzania kilichomweka kwenye ramani ya wanamuziki na waandishi mahiri wa muziki katika eneo hilo.
Kibao chako `Data' ulichoimba kwa ushirikiano na msanii Shetta kilikumbwa na utata mwingi sana. Hebu tupashe zaidi.
JIBU: Utata mkuu ulitokana na sababu kuwa baada ya mimi kutunga na kuandika kibao hicho kisha kumshirikisha Shetta, msanii huyu alirejea Tanzania na kufanya makala mapya ya kibao chenyewe kwa ushirikiano na Diamond.
Je, ulifuatilia?
JIBU: La hasha! Wazo langu lilikuwa iwapo naweza kutunga kibao hicho na kuvuma basi nina ubunifu tosha wa kutunga vibao vya aina hiyo. Isitoshe sikuwa nimepata hakimiliki. Hata hivyo ujuzi ningali nao na hilo ndilo muhimu na sina bifu na yeyote na iwapo kuna fursa ya kushirikiana naye tena, nitafanya hivyo.
Muziki wako unafanya vizuri sana Pwani. Mbona sasa ukaamua kukita kambi jijini Nairobi?
JIBU: Kinachonileta Nairobi ni kutandaza mabawa yangu na kuitambulisha kazi yangu katika soko mpya. Ujio wangu Chipukizi anayekosesha usingizi vigogo Pwani akita kambi baraSauti yangu safi na ustadi wa kuchanganya midundo ni silaha toshahapa ni fursa kwa mashabiki wa sehemu zingine nchini kuonja uhondo ambao umefurahiwa na wenzao Pwani. Mbali na hayo niizaliwa na kukuzwa mjini Mombasa na hivyo nilikuwa nataka kitu kipya maishani. Isitoshe Nairobi ina wanahabari, maprodusa na mapromota wengi suala ambalo naamini kuwa litarahisisha kazi yangu kama mwanamuziki.
Nairobi inafahamika kwa ushindani mkali hasa katika nyanja ya burudani. Una mikakati ipi ya kukabiliana na ushindani vilevile kuteka mashabiki?
JIBU: Mkakati wangu ni sauti yangu inayovutia na ambayo naamini kuwa ya kipekee na pia nina imani kuwa ustadi wangu wa kuchanganya mdundo wa RnB, Bongo na Zouk utaniweka upeoni.
Wewe ni mchanga sana kufikiria na kuelewa mambo ya mapenzi ilhali nyimbo zako nyingi zimetawaliwa na ujumbe huu. Unayoandika ni mambo ambayo umepitia au ni unayoshuhudia?
JIBU: Baadhi ni mambo ambayo nimepitia lakini mengi ni ninayoshuhudia kila siku.
Unasema kuwa muziki umo katika mishipa yako ya damu. Penzi lako la muziki linatokana na nani hasa katika familia yako?
JIBU: Wazazi wangu pia ni wanamuziki ambapo babangu alikuwa mwanamuziki na mcheza gitaa katika sehemu za Pwani na mamangu alikuwa na bado ni mwanamuziki wa taarab. 


