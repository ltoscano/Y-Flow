
Sultan Hija apinga kufukuzwa Coastal
Dar es Salaam. Siku mbili baada ya uongozi wa Coastal Union kutangaza kumsimamisha Sultan Hija, mchezaji huyo amesema atakwenda mamlaka husika kudai haki zake.
Akizungumza na gazeti hili, mchezaji huyo alisema licha ya uongozi wa klabu hiyo kusema umemfukuza kwa madai ya utovu wa nidhamu, mchezaji huyo alikana madai hayo.
Uongozi wa timu hiyo kupitia kwa kaimu katibu mkuu, Salim Bwazir ulitangaza kumsimamisha Sultan na wachezaji wengine kwa madai ya utovu wa nidhamu.
“Siyo kweli kwamba nimemtukana kaimu katibu mkuu, mimi nilikuwa nadai mshahara wangu. Hadi sasa kuna wachezaji wengi hawajalipwa mishahara yao, lakini wanashindwa kusema,” alisema.


