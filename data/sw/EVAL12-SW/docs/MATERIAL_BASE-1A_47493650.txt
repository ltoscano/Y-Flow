
Nyanza 'waalika' Rais
WANASIASA mjini Kisumu mnamo Jumatatu waliungana kuunga mkono mipango ya Rais Uhuru Kenyatta kutembelea eneo hilo.
Walisema kuwa mipango ya ziara hiyo ilikuwa imekwisha kamilika.
Wakiongozwa na Gavana Jack Ranguna na kamishna wa kaunti Erastus Ekidor, viongozi hao waliwaambia wakaazi waliokuwa wamekusanyika kusherehekea siku ya Mashujaa katika uwanja wa Jomo Kenyatta kujiandaa kumpokea Rais baada ya ziara yake ya wiki iliyopita kuahirishwa kwa sababu ya ratiba yake iliyokuwa imesongamana.
Bw Ranguma alisema kuwa mipango ya kumpokea Rais ilikuwa imekamilika, akisisitiza kuwa ana Rais haki ya kutembelea eneo lolote humu nchini.
“Watu wa Kisumu kumkaribisha Rais Kenyatta ndio huu. Yeye ni kiongozi wa taifa zima na tunamwambia kuwa ana haki ya kuja Kiusmu kuwaambia wakaazi mipango yake ya maendeleo,” alisema.
Kamishna Ekidor alisema kuwa afisi yake imejiandaa vilivyo kwa ziara hiyo. Hata ingawa afisa huyo wa serikali kuu hakusema ni lini hasa Rais atatembelea Kisumu, Bw Ekidor alisema kuwa habari za ziara hiyo zitatangazwa rasmi punde tu baada ya Ikulu kutoa idhini.
“Kamati ya usalama ya kaunti inakutana mara kwa mara na ile siku idhini ya Ikulu itatolewa, basi tutawaambia serikali ya kaunti kuhusu hilo,” alisema Bw Ekidor.
PATRICK LANG 


