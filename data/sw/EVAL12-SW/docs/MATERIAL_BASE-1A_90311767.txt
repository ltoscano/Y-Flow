
Kidero arudi, Chepkwony atolewa
Na RICHARD MUNGUTI
GAVANA wa Nairobi Dkt Evans Kidero alirejeshwa kazini na mahakama jana huku mwenzake wa Kericho akitimuliwa na bunge lake. 
Jaji Mohammed Ibrahim alisitisha kutekelezwa kwa uamuzi wa mahakama ya rufaa iliyomfuta kazi Dkt Kidero ikisema, “alishinda kiti cha Ugavana Nairobi katika mazingira yenye utatanishi.” Pia Jaji Ibrahim alimzuia Spika Alex Magelo kuapishwa kuhudumu kama Gavana kabla ya tume huru ya uchaguzi na mipaka (IEBC) kufanya uchaguzi mdogo.
“Tume ya IEBC imeamriwa isitangaze wazi kiti cha ugavana Nairobi kabla ya kusikizwa na kuamuliwa kwa rufaa aliyowasilishwa na Dkt Kidero,” akaamuru.
Jaji huyo aliamuru rufaa aliyowasilisha Dkt Kidero isikizwe mnamo Mei 23.
Pia aliwaamuru mawakili wanaomwakilisha Dkt Kidero wamkabidhi aliyekuwa Mbunge wa Embakasi Ferdinand Waititu pamoja na afisa aliyesimamia uchaguzi kaunti ya Nairobi Bi Fiona Nduku Waithaka na IEBC nakala za rufaa hiyo.
atolewa Aliwaamuru Bw Waititu, Bi Waithaka na IEBC wawasilishe majibu ya madai dhidi yao mnamo Mei 21.
Jaji Ibrahim alifahamishwa na mawakili Prof Tom Ojienda, Evans Monari na Kennedy Ogetto kwamba majaji wa mahakama ya rufaa Patrick Kiage na G B M Kariuki walikosea walipokubali kuwa uchaguzi wa gavana Nairobi ulikuwa na kasoro.
Katika kaunti ya Kericho, wajumbe 15 walitoka nje na kuwaacha wenzao 32 wapige kura ya kumkataa Prof Chepkwony.
Gavana huyo ni wa pili wa Jubilee kung’olewa wiki hii baada ya Wambora wa Embu.


