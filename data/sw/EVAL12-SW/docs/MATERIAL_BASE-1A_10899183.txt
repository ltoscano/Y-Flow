
Watoto kuchunguzwa moyo Muhimbili

Imeandikwa na Basil

Imechapishwa: 03 Septemba 2016

TAASISI ya Moyo ya Jakaya Kikwete (JKCI), itafanya kambi ya upasuaji wa moyo ya siku moja kwa watoto walio na umri chini ya miaka 10. 

Kufuatia upasuaji huo, taasisi hiyo imewataka wazazi na walezi wote wenye watoto wenye shida za moyo kuwapeleka watoto hao Jumatatu kuanzia saa mbili asubuhi katika taasisi hiyo iliyopo Muhimbili, Dar es Salaam.
Taarifa kwa umma iliyotolewa jana na Ofisa Uhusiano wa Taasisi hiyo, Maulid Kikondo, ilieleza kuwa upasuaji huo utafanyika kwa siku moja na utawahusu watoto wa chini ya miaka 10.
"Tutawachunguza watoto wote watakaofika. Uchunguzi huo utafanywa na madaktari bingwa wa upasuaji wa moyo wa Taasisi yetu," alisema Kikondo katika taarifa hiyo.
Alisema pamoja na upasuaji huo kufanyika Dar es Salaam, siku hiyo pia katika Hospitali ya Rufaa ya Bugando, Mwanza, itaendesha uchunguzi huo na imewaomba wazazi wa Kanda ya Ziwa kuwapeleka watoto kufanyiwa uchunguzi.


