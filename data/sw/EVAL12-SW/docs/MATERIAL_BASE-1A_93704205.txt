Babati wageukia kodi ya majengo

Babati. Baraza la Madiwani wa Halmashauri ya Wilaya ya Babati mkoani Manyara, limepanga mikakati ya kujiongezea mapato kwa kusanya kodi ya majengo. 

Halmashauri hiyo imeanza utekelezaji wa mkakati huo kwenye kata sita za Magugu, Bashnet, Gallapo, Madunga, Nkaiti na Dareda, kwa sababu ni maeneo yanayokua kwa watu wengi kujenga nyumba za makazi na biashara.

Mwenyekiti wa Halmashauri ya wilaya hiyo, Nicodemus Tarmo alisema hayo jana kwenye kikao cha baraza la madiwani.

Alisema ili kupata thamani halisi ya majengo, lazima uthamini ufanyike kwanza kabla ya kuanza kutoza kodi.

Alisema kazi hiyo itafanywa na mthamini akisaidiana na ofisa mipango miji wa halmashauri.


