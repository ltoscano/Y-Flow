
Mashambulizi mfululizoya mabomu yatikisa Iraq

November 2, 2014

WATU 24 wameuawa katika mlolongo wa milipuko ya mabomu katikati ya mji mkuu wa Iraq, Baghdad.
Mashambulizi hayo yalitokea jana asubuhi wakati wa shughuli nyingi karibu na eneo lenye ulinzi mkali la Green Zone ambako ofisi nyingi za
serikali zipo.
Kwa mujibu wa BBC, mabomu mawili yaliyotegwa ndani ya gari yalilipuliwa nje ya Wizara ya Mambo ya Nchi za Nje huku mlipuko
mwingine ukitokea kwenye mkahawa.
Imeripotiwa washambulizi walipanga vyema kuhakikisha kuwa wanalenga maslahi muhimu
waliyotaka.
Shambulizi la kwanza lililenga mkahawa ambao hutembelewa sana na wafanyakazi wa serikali, wanajeshi na maafi sa wa usalama.
Shambulizi la pili la bomu lililokuwa limetegwa ndani ya gari, lilitokea nje ya Wizara ya Mambo ya Ndani wakati wafanyakazi na raia walipokuwa wamepanga foleni katika eneo lenye kizuizi.
Iraq imekuwa ikishuhudia mashambulizi ya mara kwa mara katika wiki za hivi karibuni wakati wanamgambo wa Kusini wenye uhusiano na al-Qaeda wakiendelea kudhibiti miji katika jimbo la Anbar.
Wametishia kupeleka vita vyao katika mji mkuu Baghdad hadi pale serikali itakapokubali kusitisha vita dhidi yao.


