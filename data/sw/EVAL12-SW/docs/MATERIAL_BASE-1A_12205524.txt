
Serikali yapata lawama kwa ukabila kuenea
Na LEONARD ONYANGO
ZAIDI ya nusu ya Wakenya hawana imani na wenzao kutoka makabila mengine, kulingana na ripoti ya Tume ya Uwiano na Utangamano nchini (NCIC) iliyotolewa Jumatatu. 
Ripoti hiyo ilionyesha kuwa kati ya watu 10, wawili hawaaminiani kati yao.
Mwenyekiti wa NCIC Francis ole Kaparo anasema kuwa uhasama baina ya jamii mbalimbali unatokana na hatua ya serikali kujikokota katika kuwaunganisha Wakenya.
“Matokeo ya ripoti hiyo inaonyesha uhasama uliopo baina ya jamii mbalimbali.
Ukabila ni changamoto kubwa katika taifa letu lakini tunafaa kufanya lolote kuhakikisha tunakabiliana na janga hilo,” akasema Bw Kaparo.
Kwa mujibu wa NCIC wakazi wa kaunti ya Nandi ndio wanaoaminiana zaidi kwa asilimia 65.6 huku wakaaji wa Wajir wakiwaamini watu wa makabila mengineyo tofauti kwa asilimia 2.6.
Kaunti nyingine ambapo kiwango cha kutoaminiana kimeongezeka ni Garissa, Tana River, Mandera, Mombasa, Lamu na Kilifi.
Ripoti hiyo ilionyesha kuwa katika maeneo yaliyo na rasilimali nyingi pana hali ya utangamano ikilinganishwa na maeneo ambayo yana uhaba wa rasilimali.
Kulingana na ripoti hiyo, uhasama kati ya makabila mbalimbali unasababishwa na dhuluma za kihistoria ambazo hazijawahi kusuluhishwa tangu jadi.
Masuala mengineyo ambayo yalitajwa kama kizingiti cha utangamano miongoni mwa Wakenya ni ukosefu wa ajira kwa vijana, matumizi ya dawa za kulevya na uhalifu.
“Hali ya watu kutoaminiana inaathiri utendakazi katika taasisi za umma,” ikaonya ripoti hiyo.
Ripoti ya NCIC ya mwaka wa 2011 ilionyesha kuwa ukabila umekithiri katika taasisi za umma.
Ripoti hiyo ilionyesha kuwa asilimia kubwa ya nafasi katika afisi za umma inashikiliwa na watu kutoka jamii chache huku makabila mengine yakitengwa.
Wanasiasa wametajwa kuwa kiini cha kushamiri kwa ukabila hasi nchini kwani wanautumia kujinufaisha wao binafsi.
Rais Uhuru Kenyatta pamoja na naibu wake wamekuwa wakishutumiwa kwa kushindwa kuunganisha Wakenya licha ya wao kusisitiza kila wawezalo kuwa uhasam umeangamizw Wengi wa W wanatumia kijamii kuend kikabila, hivy NCIC kigumu cha kukabi l iana na ukabila hasi nchini ni kikubwa


