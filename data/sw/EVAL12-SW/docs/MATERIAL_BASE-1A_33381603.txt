20 December 2012

Tanzania yapongezwa kwa kutatua mgogoro DRC

Na Goodluck Hongo

BALOZI wa Congo (DRC), nchini Bw. Juma Mpango, ameipongeza Serikali ya Tanzania kwa kutatua mgogoro wa Mashariki mwa nchi hiyo. 
Alisema DRC inatambua mchango wa Serikali ya Tanzania ili kuleta amani na utulivu nchini humo na kusisitiza kuwa, wananchi wa Congo, hawapendi kuona migogoro inayosababisha wapate shida.

“Wapo wanaosema DRC ni nchi ya kivita jambo ambalo halina ukweli, wapo waandishi wa habari kutoka Tanzania ambao walikwenda Congo na kujionea amani iliyopo,” alisema.

Aliongeza kuwa, hivi sasa dunia inatambua nchi hiyo ni ya amani isipokuwa sehemu ndogo ambayo ndiyo yenye migogoro kati ya Serikali na kundi la waasi wa M23 linalodaiwa kuungwa mkono
na nchi jirani ya Rwanda.

Viongozi wakuu wa Nchi za Kusini mwa Afrika (SADC), wakiongozwa na Rais Jakaya Kikwete, walijadili kwa kina mgogoro huo ili kurudisha amani Mashariki mwa DRC.


