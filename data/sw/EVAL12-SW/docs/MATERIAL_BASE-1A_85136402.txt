
Utingo wazuia pasta kupewa sadaka njiani
K IOJA kilizuka mjini hapa manamba walipomkemea pasta aliyekuwa akihubiri katika basi moja kwa kuitisha sadaka kutoka kwa wasafiri badala ya kuombea safari yao.
Inasemekana kwamba manamba hao waliwazuia abiria kumpa pasta huyo sadaka na wakamlazimisha kushuka kutoka gari hilo.
"Kazi yako ni kuja gari likijaa abiria na kuomba sadaka badala ya kuombea safari yetu na kuibariki ili tufike salama. Mbona usianzishe kanisa kama unataka sadaka?" manamba mmoja alimwambia pasta huyo.
Inasemekana kwamba baada ya kushukishwa, pasta huyo aliondoka huku akiwaonya manamba hao kuwa wangepata laana kwa kumzuia kufanya kazi ya Mungu.
NA MARTIN NDIRANGU 


