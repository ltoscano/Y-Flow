
Mahakama yatia breki uhamisho wa kidijitali
NA RICHARD MUNGUTI
JAJI Mkuu, Dkt Willy Mutunga (kulia) akishauriana na Jaji Mohammed Ibrahim katika Mahakama ya Juu kabla ya kutoa uamuzi kuhusu uhamisho wa dijitali kutoka analogi. Picha/ PAUL WAWERU
MAHAKAMA ya Juu jana iliamuru Halmashauri ya Mawasiliano ya Kenya (CAK) isifunge vituo vya televisheni vinavyopeperusha matangazo vikitumia mfumo wa zamani wa analogi hadi kesi iliyowasilishwa na vituo vikuu vitatu vya televisheni isikilizwe na kuamuliwa.
Na wakati huo huo, majaji Dkt Willy Mutunga na Mohammed Ibrahim waliamuru kesi iliyowasilishwa upya na vituo vya NTV cha Nation Media Group, KTN (Baraza Ltd) na Citizen TV ( Royal Media) isikizwe na majaji saba wa mahakama hiyo.
“Kuna utata wa kutafsiri wa uamuzi wa kesi hii iliyowasilishwa na vituo vikuu vitatu vya utangazaji.
Kesi iliyowasilishwa na wakili Paul Muite anayewakilisha vituo vitatu vya utangazaji itasikizwa na majaji wote wa hii korti,” wakasema majaji Mutunga na Ibrahim.
Mnamo Desemba 30, 2014 Jaji Kalpana Rawal alisitisha hatua ya CAK ya kuzima vituo vya televisheni ambavyo havijaghama hadi jana kesi itakaposikizwa na majaji wawili wa mahakama hiyo.
Mawakili Wambua Kilonzo (CAK) Mohammed Nyaoga (Startimes & Pan African Group-PANG) na Evans Monari (Gotv) walipinga kesi hiyo ikisikizwa na majaji hao wawili wakisema “uamuzi wa Septemba 29,2014) ulitolewa na majaji wote saba wa mahakama hiyo ya juu. 
“Tunaomba kesi hii isikizwe na majaji wote saba wa mahakama hii.
Ufasiri wa uamuzi huo ndio unazua kizugumkuti,” akasema Bw Kilonzo.
Bw Muite anayewakilisha NTV, KTN na Citizen alieleza mahakama kwamba vituo hivi vitapata hasara kubwa ikiwa havitapewa mawimbi manne ndipo viweze kuwahudumia wateja wake kwa njia inayofaa.
Bw Muit alifichua CAK imetoa kabla ya kutoa uamuzi kuhusu uhamisho wa dijitali kutoka analogi. Picha/ PAUL WAWERU wimbi moja tu kwa vituo hivyo.
“CAK imevipa vituo hivi wimbi moja tu itakayowekwa katika jengo la Rahimtulla. Wimbi hili halitoshi,”akasema.
Wakili huyu alisema mawimbi mengine matatu yatakayowekwa Limuru, Machakos na Naivasha yanahitajika.
Lakini CAK ilieleza majaji hao wawili kwamba kuna utaratibu na mpango wa kitaifa wa kuachilia mawimbi hayo. Pia CAK iliambia mahakama kwamba imevipa vituo hivi vitatu leseni ya kupeperusha matangazo kwa njia ya kidigitali.
Lakini Bw Muite akaambia mahakama: “Wananchi wanatazama televisheni hawatazami leseni. Kile tunaomba ni kupewa mawimbi ya kupeperusha matangazo. Tulipewa wimbi moja tu iliyoezekwa jengo la Rahimtullah na haliwezi kuhudumia wakazi wa Nairobi na viunga vyake. Tunataka mawimbi manne”.
CAK kupitia kwa wikili Wambua Kilonzo ilijibu na kusema,“Kwote ulimwenguni hakuna muwekezaji anakubaliwa kufanya atakavyo.” Wakili huyo alisema vituo hivi havitazimwa licha ya kwamba vinaendelea kupeperusha matangazo kwa mfumo wa zamani wa analogi.
Mabw Muite na Kilonzo waliambia mahakama kwamba tangu Oktoba 1, 2014 kumekuwa na mashauri kati ya washika dau wote.
Mawakili hawa walisema hakuna mushkil baina ya washika dau.
Lakini Jaji Mutunga alimwuliza Bw Kilonzo aeleze sababu ya kutowapa mawimbi makampuni haya ya utangazaji.
Bw Kilonzo alisema kwamba mawimbi haya yatatolewa kwa utaratibu kwa vile lazima serikali ifanye utafiti kabla ya kuyatoa.
Bw Kilonzo alisema ijapokuwa mawimbi haya yatatolewa yatakuwa kwa utaratibu lakini akasema “ nataka kuhakikishia hii mahakama kwamba CAK haitazima vituo vitatu lakini akasema lazima vihame.” Bw Muite alisema kuwa vituo hivi havijakataa kuhama lakini akasema vinahitaji muda wa kuwasiliana na makampuni yanayotengeneza mitambo ya kupeperusha mawimbi haya ya kidigitali.
VISANDUKU Bw Muite alisema kuwa lazima kampuni hizi vinunue visanduku vyao badala ya kutengemea vile vya Gotv ama StarTimes.
Wakati huo huo Bw Kilonzo aliomba kesi hiyo isikizwe na majaji wote saba wa mahakama hiyo ya juu.
Mahakama hiyo ilizima hatua ya CAK kuzima upeperushaji wa matangazo kwa mfumo wa Analogue Desemba 30, 2014. Vituo hivi vitatu vinaomba mahakama iongeze muda wa ndipo vijiandae kuhama.


