
Asteroidi kubwa kupita karibu na Dunia Machi
NA LEONARD ONYANGO
WATAALAMU kutoka Taasisi ya Kutafiti Anga za Juu ya Amerika (NASA) wametangaza kuwa mwamba mkubwa (asteroidi)
utapita karibu na Dunia kwa mara nyingine mwezi ujao.
Kulingana na NASA, watu hawafai kuwa na hofu kwani mwamba huo hautagonga Dunia. Asteroidi hiyo itapita umbali wa kilomita 17,700 kutoka duniani mnamo Machi 5.
"Hakuna uwezekano wa Dunia kugongana na asteroidi hiyo. Hivyo basi walimwengu hawafai kuwa na hofu," akasema Paul Choda, mtafiti katika taasisi ya NASA.
Mwamba huo utakaopita karibu na dunia uligunduliwa na wanasayansi mwaka wa 2013 na ukapewa jina la TX68.
Ukubwa wa asteroidi hiyo ni mara mbili ya ule ulioanguka na kulipuka nchini Urusi mwaka wa 2013.
Mlipuko huo ulisababisha uharibifu mkubwa wa majengo na kujeruhi zaidi ya watu 1,000 nchini humo.
Wanasayansi wanasema kuwa iwapo asteroidi hiyo ya TX68 ingegongana na Dunia madhara yake yangekuwa makubwa kuliko yaliyoshuhudiwa nchini Urusi miaka miwili iliyopita. Asteroidi hiyo ya TX68 inatarajiwa kupita karibu na Dunia Septemba 28, 2017. Dunia ni muungano wa `sayari mbili'
Utafiti uliofadhiliwa na NASA umebainisha kuwa Dunia ilitokea baada ya sayari mbili kuungana.
Wanasayansi waliofanya utafiti huo mapema wiki hii walisema kuwa dunia ilitokea baada ya sayari ya Dunia na nyingine iliyofahamika kama Theia kugongana na kushikana.
"Sayari ya Theia iliingia na kujichanganya na Dunia pamoja na mwezi," akasema Profesa Edward Young, mmoja wa watafiti hao ambaye pia ni mhadhiri Katika Chuo Kikuu cha California, Los Angeles.
Watafiti hao walisema kuwa Dunia na Theia viligongana ana kwa ana na kuchanganyika takriban miaka bilioni 4.5 iliyopita.
Watafiti hao walibainisha hayo baada ya kutathmini maumbile ya miamba iliyoko mwezini na katika milima ya Hawaii na Arizona nchini Amerika.
"Maumbile ya miamba iliyoko mwezini ni sawa na ile iliyoko mwezini kwani yametengenezwa Mtambo wa NASA kufika Jupita Julai Baada ya kufanikiwa kutuma mitambo yake katika sayari za Pluto na Sarteni, taasisi ya NASA sasa imeelekea katika sayari ya Jupita ambayo ni kubwa zaidi katika mfumo wa Jua.
Taasisi ya NASA wiki iliyopita ilitangaza kuwa mtambo wake unaofahamika kama `Juno' uliorushwa angani miaka mitano iliyopita, umeelekezwa katika sayari ya Jupita.
Mtambo wa Juno unatarajiwa kuwasili katika Jupita Julai 4. Mtambo huo unatarajiwa kuzunguka sayari hiyo kwa muda wa miezi 10 huku ukitafiti gesi na miezi inayozunguza Jupita. 
Taarifa zitakazonaswa na mtambo huo zitasaidia wanasayansi kufahamu zaidi Jupita pamoja na miezi yake.
Utafiti wa mara ya mwisho kuhusiana na Jupita ulifanywa na Galileo Galilei mnamo mwaka wa 1610.
na kiasi sawa cha chembechembe za gesi ya oksijeni," akasema Young.
Watafiti hao wanasema kuwa sehemu kubwa ya dunia hii ni Theia.


