Marekani kuangaliaupya uhusiano na
Uganda

April 3, 2014

SERIKALI ya Marekani imeonya kuwa inaangalia upya uhusiano wake na Uganda baada ya Rais Yoweri Museveni wa nchi hiyo kutia saini mswada wa sheria unaowakandamiza mashoga. Msemaji wa Ikulu ya Marekani, Jay Carney, ameiita sheria hiyo kuwa inachukiza na kutoa wito wa kufutwa kwa sheria hiyo. Kamishna wa Umoja wa Mataifa wa haki za binadamu, Navi Pillay, ameonya kuwa sheria hiyo itaimarisha ukandamizaji na inaweza kushawishi matumizi ya nguvu dhidi mashoga. Mswada wa kupinga ushoga, ambao unatoa adhabu kwa mashoga ya kifungo cha maisha jela, utalazimisha mashoga nchini Uganda kuendesha maisha yao kwa kificho wakati polisi wakijaribu kutekeleza sheria hiyo.


