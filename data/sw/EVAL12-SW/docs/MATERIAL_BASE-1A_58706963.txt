
Sheria ya elimu haitekelezwi kwa vitendo

Imeandikwa na Kareny Masasy, Shinyanga

Imechapishwa: 09 Oktoba 2016

VYOMBO vya uamuzi nchini, vimetakiwa kutekeleza kwa vitendo Sheria ya Elimu ya mwaka 2015 iliyorekebishwa, ambayo inakataza wazazi kuozesha wanafunzi na kutoa adhabu kwa wanaowapa ujauzito na kukatisha masomo yao.

Sheria hiyo ya elimu imekuwa haitekelezwi kikamilifu ambayo inaruhusu kuwafunga miaka 30 wazazi ambao wamekuwa wakimalizana na watuhumiwa kimyakimya katika kesi za mimba shuleni na kusababisha watuhumiwa kutofungwa jela na matukio hayo kuendelea kushamiri hapa nchini. 
Hayo yalibainishwa juzi na Kaimu Mkurugenzi wa Maendeleo ya Watoto kutoka Wizara ya Afya na Maendeleo ya Jamii, Jinsia, Wazee na Watoto, Margaret Mussai, wakati akitoa elimu ya madhara ya mimba shuleni kwa wanafunzi wa shule ya sekondari Kituli, Shinyanga Vijijini.
Meneja wa Mradi wa kutokomeza mimba shuleni kutoka Shirika la Save the Children mkoani Shinyanga, Benet Malima, alisema mradi huo ulianza mwaka 2014 na kutarajiwa kuisha Desemba 2016, na wametoa elimu katika shule 40, lakini changamoto ambayo wanakumbana nayo ni wananchi kutoacha vitendo hivyo.
Mwenyekiti wa Klabu ya Wanafunzi wa Shule ya Sekondati Kituli, Semeni Maganga ambayo ilianzishwa na shirika hilo, alisema baada ya elimu hiyo kutolewa, wanafunzi wamejitambua na pale wanaporubuniwa ama kutaka kuozeshwa wamekuwa wakitoa taarifa kwa mkuu wa shule.
Maganga alisema, mfano mwaka huu kuna mmoja wa mwanafunzi ambaye alitaka kuozeshwa na baba yake kwa kutolewa ngâ€™ombe 30, lakini alitoa taarifa kwenye klabu yao inayoitwa Tuseme na kuripoti kwa mkuu wa shule, ambapo hatua zaidi zilifuatwa na mzazi huyo kuacha kuozesha.


