
Maliasili wataka wananchi kutii sheria

October 12, 2016

SERIKALI kupitia Wizara ya Maliasili na Utalii imetaka wananchi kutii sheria na kuepuka vitendo viovu vinavyoweza kusababisha upotevu wa uoto wa asili kwa kasi na kutishia kutoweka kwa uhifadhi endelevu.
Akizungumza na waandishi wa habari jana jijini Dar es Salaam Naibu Waziri wa Maliasili na Utalii, Ramo Makani, alisema hali hiyo inasababisha nchi kuwa jangwa kutokana na kukata miti hovyo, kuendeleza kilimo kisichoendelevu,ufugaji holela wa mifugo, uanzishaji makazi na shughili zingine za kibinadamu katika maeneo yaliyohifadhiwa.
Alisema maeneo hayo ni pamoja na hifadhi za misitu,mapori ya akiba, mapori tengefu na hifadhi za Taifa. Alisema takwimu zinaonesha kuwa kwa sasa Tanzania inapoteza takribani hekta laki 372 za uoto wa asili kwa mwaka na kasi hiyo ikiachwa iiendelee tishio la kutoweka kwa uoto litakuwa kubwa sana.
Aliongeza kuwa kumekuwa na mazoezi yanayoendelea chini kuhusu utekelezaji wa sheria hizo ambapo wakala wa misitu chini na Taasisi za Hifadhi za Wanyamapori zimekuwa zikiendesha mazoezi kwa kushirikiana na kamati za ulinzi na usalama za wilaya na mikoa mbalimbali.
“Kufatia uzoefu katika utekelezaji wa sheria hizi na maoni mbalimbali kutoka kwa wananchi na wadau wengine,Serikali imekuwa ikitoa miongozo mbalimbali katika mazingira na nyakati tofauti tofauti kwa kuzingatia sheria husika na mambo mengine,” alisema Makani.
Alisema ongezeko la idadi ya watu na miliki zao zinazotokana na shughuli mbalimbali za kiuchumi na kijamii,dhidi ya ukubwa na ubora wa maeneo yaliyohifadhiwa yanayowazunguka, ikiwa ni pamoja na misitu,mapori ya akiba, mapori tengefu na hifadhi za taifa yaliyofadhiliwa kwa miaka mingi. 
Aliongeza kuwa uvamizi wa maeneo na kuendesha shughuli za kibinadamu ikiwemo kulima, kuchunga mifugo, kujenga makazi, kuchimba madini katika miti hovyo na uvunaji mwingine wa maliasili usiozingatia sheria.
Aidhaa Waziri Makani, alisema kupungua kwa hadhi kwa baadhi ya maeneo yaliyohifadhiwa hata kufikia viwango vya kupoteza sifa zinazosababisha maeneo hayo kuhifadhiwa hivyo kulisababishia Taifa hasara kubwa kiuchumi,kiikolojia na kijamii.
Alisema kuwa kuna haja ya kuboresha njia za usimamizi na utekelezaji wa hatua mbalimbali za kisheria kwa kizingatia zaidi sheria, kanuni taratibu na miongozo mbalimbali kwa namna endelevu.
Aidhaa, alisema Serikali imekwishaandaa kikosi kazi chenye wajumbe kutoka wizara sita zitakazohusika moja kwa moja na changamoto mbalimbali za ardhi,kufanya uchungizi wa kina na kupitia sheria zote zinaazohusika kabla ya kuishauri Serikali kuhusu kutatua migogoro ya ardhi.


