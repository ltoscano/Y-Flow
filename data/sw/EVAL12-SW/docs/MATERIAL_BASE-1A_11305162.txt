
Malezi yanachangia watoto kuwa wabinafsi
Nilikuwa nasikiliza moja ya vituo vya televisheni hapa Tanzania nikam suala la ubinafsi na kusema tabia hiyo ni hulka ya binadamu lakini inatakiwa kupigwa vita tangu mtu anapokuwa mdogo ili ajifunze kujali wengine.
Kauli hiyo ilinikumbusha mbali. NakumN buka nilipomaliza kidato cha sita nilipata kazi ya kuwahudumia watoto wa chekechea kwenye shule ya chekechea ya masista. Hiyo ilikuwa miaka mingi iliyopita.
Nakumbuka siku ambayo sista aliniambia nitoe vitu vyote vya kuchezea na kuviweka sehemu moja. Kulikuwa na magari ya kuchezea wanasesere na vitu vingine. Sista alikuwa amepokea watoto wapya siku hiyo.
Watoto waliwekwa sehemu ya vitu hivyo vya kuchezea.
Wapo watoto ambao walichukua kitu kimoja wakachezea, wakichoka wanakiacha hiki wakachukua kingine. Wapo watoto walioshindwa hata kuchezea hivyo vitu kwa sababu walikuwa wakihangaika kubeba vitu vyote katika mikono yao.
Sista akanifundisha kwamba hao waliokuwa wanang'ang'ana kubeba kila kitu wanaonyesha tabia za ubinafsi hivyo watapewa malezi ya karibu zaidi ili waweze kuondokana na ubinafsi huo.
Leo najikumbusha kwamba kweli ubinafsi kwa binadamu ni hulka kwani wale watoto walikuwa wadogo na siyo rahisi kusema wamejifunza ubinafsi ndani ya familia zao.
sikia mtangazaji akizungumzia Kwa kuwa athari za ubinafsi ukubwani ni kubwa kila mtu angependa ubinafsi uachwe toka utotoni ili tupate watu wazima wasio wabinafsi. Hivyo, hatuwezi kuacha ubinafsi uendelee eti kwa kuwa ni hulka ya binadamu, ni lazima tuupige vita.
Hiyo ndiyo hoja ninayoileta katika safu hii leo, lakini najiuliza hivi watasaidiwaje watoto kutoka katika ubinafsi? Nauliza hilo kwa sababu wengi wa watu ambao wana ubinafsi uliokithiri utakuta hata wazazi ama walezi wao nao ni wabinafsi.
Wakati umefika kwa wazazi na walezi kuona kwamba kuwapa watoto chakula, mavazi, malazi, elimu ya darasani pekee haitoshi. Kama kweli tunawapenda watoto wetu tuwasaidie kuondokana na tabia za ubinafsi kwani una athari kwa mtoto, kwako kama mzazi au mlezi na taifa kwa ujumla.
Ubinafsi ni mama wa maovu mengi dhidi ya binadamu mwingine. Kutoka ngazi ya chini ya mahusiano kati ya binadamu na binadamu mwingine mpaka ngazi ya taifa au hata kimataifa.
Mtu mbinafsi kamwe hawezi kuwa na upendo, mtu mbinafsi hana huruma, hakika mtu mbinafsi ni kero kwa wanaomzunguka. Ukichunguza matatizo yaliyopo katika ndoa nyingi chanzo ni ubinafsi.
Ubinafsi unamfanya mtu kuwa na moyo wa kutojali wengine. Mume au mke atafanya vitu vinavyoufurahisha moyo wake mwenyewe bila kujali mwenzi wake atajisikiaje. Watu tumeshuhudia mwanamke akiwa amevaa nguo, viatu vya bei kubwa sana lakini ukimwangalia mwanaye ni kama chokoraa.
Mume ana hali nzuri, mke anasikitisha. Eti mume ana fedha, ana gari lakini mke ni ombaomba. Ubinafsi huzalisha mifumo kandamizi ya kumfanya mtu mwingine aonekane kwamba aliumbwa kuwa katika hali hiyo kandamizi.
Hizo ni athari za ubinafsi. Mtu kama huyo usimtarajie kufanya tofauti akipewa nafasi za uongozi. Ukiwapa nafasi za uongozi mwisho wake ndiyo huwa mafisadi, wezi, wabadhirifu.
Ni tabia ambazo wao wanaona sawa tu kwa kuwa wanaoteseka siyo wao. Ubinafsi huo unawapofusha kiasi ambacho hawajui kwamba vitendo vyao vingine vitakuja kuwaathiri wao wenyewe. Mtu unakula fedha ya kutengenezea barabara ambayo gari lako linapita humo humo; huo ndiyo upofu wa ubinafsi.
Kazi kubwa inafanyika sasa katika `kuwatumbua' watu wa aina hizo katika utendaji wa umma. Kutumbuliwa ni sawa kabisa, lakini hali hii itaendelea mapaka lini. Mimi naamini inawezekana kupunguza ubinafsi kama kila mzazi na mlezi atasituka sasa.
Hata kama wewe mwenyewe ni mbinafsi wafikirie watoto wako na taabu watakazozipata katika maisha yao kutokana na tabia zao za ubinafsi. Pengine ubinafsi umekusaidia wewe, kama kweli umefaidika nao. Lakini mwanao unaweza ukamtokea puani.
Unajisikiaje mzazi mtoto wako anapotumbuliwa tena hadharani kweupe kwamba yeye ni jipu linaloharibu maisha ya Wa tanzania. Unajisikiaje pale ambapo hata wewe unakatishiwa maisha fulani ya juu ambayo yalikuwa yanaletwa na ufisadi huo.
Unajisikiaje mzazi mwanao ndoa yake iko kwenye misukosuko mikuu kwa sababu ya tabia ambayo ungeingilia kati mapema mwanao angeishi maisha mazuri ya ndoa kama wanayoishi watoto wa wenzio.
Mtoto mbinafsi anaonekana mapema kabisa. Angalia mtoto wako anavyokasirika wakija wageni ndani ya nyumba yenu, angalia namna ambavyo hawezi kula chakula ulichomwekea kwa sababu ameongozana na rafiki yake kutoka shule, ambaye hapendi wale pamoja hicho chakula.
Mwangalia uso wake unavyokunjamana pale ambapo unapomwambia kwamba nguo zote ambazo hazimtoshi unazipeleka kijijini kwa watoto wasio na nguo.
Mwangalie namna anavyosikitika pale anaposikia umeamua kumsomesha mtoto wa ndugu yako. Usisema tu "huyu mtoto hataki kabisa vitu vyake viguswe", hizo ni tabia za ubinafsi ambazo zikiachiwa zinaathari kubwa sana kwake mwenyewe, kwako, na mbaya zaidi kwa taifa, chukua hatua.
Mtu mbinafsi kila wakati huona hakimtoshi hivyo mara nyingi hata wazazi au walezi waliolea tabia hiyo nao wanaathirika kwa tabia hiyo. Watoto wa aina hiyo hawana hata msaada kwa watu hata kama ni wale Angalia mtoto wako anavyokasirika wakija wageni ndani ya nyumba yenu, angalia namna ambavyo hawezi kula chakula ulichomwekea kwa sababu ameongozana na rafiki yake kutoka shule.
wanaowahusu. Mtu kama anamwacha mtoto wake mwenyewe itakuwa mzazi au mlezi wake?
Pengine mlezi au mzazi ubinafsi unakuwa umekujaa mno kiasi ambacho hata matatizo hayo ya mwanao unaona ni sawa tu kwa kuwa bado unapata huduma zako kutoka kwa watoto wengine.
Naamini katika uwezo wa binadamu kubadilisha tabia hivyo hata kama wewe ni mzazi au mlezi mbinafsi jitafakari upya angalia mateso ambayo Wa tanzania wanayapitia kutokana na tabia hizo, lisaidie taifa hili kwa kugundua tabia za ubinafsi za mwanao, zirekebishe mapema ili taifa lipunguze wabadhirifu na mafisadi.
Tunaweza tukitaka. Jumapili njema. 


