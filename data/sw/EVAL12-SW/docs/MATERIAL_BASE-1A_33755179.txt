
Joho akashifiwa kwa sababu ya utata wa digrii
GAVANA wa Mombasa Ali Hassan Joho amekashifiwa kwa kushirikiana na Chuo Kikuu cha Kampala kwenye ulaghai kuhusu uhalali wa shahada yake ya digrii. 
Bi Janet Mbete, ambaye ndiye aliwasilisha malalamishi mahakamani kuwa Bw Joho hakustahili kuwa gavana kwa vile hana digrii kama inavyohitajika kisheria, alisema ilitarajiwa chuo hicho kingemtetea gavana huyo kama kilivyofanya. 
Kwenye taarifa aliyotoa jana, Bi Mbete alitaja matamshi ya Naibu Chansela wa chuo hicho, Prof Badru Kateregga kuwa ya kuchukiza.
“Joho na Kateregga wameshtakiwa pamoja kwa kutengeza digrii hii bandia.
wa digrii Ilitarajiwa kuwa mmoja wao angemtetea mwenzake,” alisema.
Prof Kateregga aliandaa kikao na wanahabari Jumapili ambapo alisema digrii hiyo ilikuwa halali, na Chuo Kikuu cha Kampala pekee ndicho kina mamlaka ya kuamua iwapo digrii ni halali.


