
Lions yajizolea alama 4 kwa kuzaba Blazers
Na CAXTON APOLLO
LIONS ilizoa alama zote nne katika mechi mbili za ligi kuu ya wanaume ya mpira wa vikapu baada ya kuwalaza Blazers 68-42 kwenye pambano lililoandaliwa katika Uwanja wa Nyayo, jana.
Lions ilianza kampeni kali ya mechi mbili za mwishoni mwa wiki kwa ushindi wa 7460 dhidi ya Pirates mnamo jumamosi Wakicheza na Blazers, ambayo imepoteza mechi zote 21, Lions ilishika uongozi wa 35-13 katika kipindi cha kwanza.
Baada ya kukaribia 13-16 katika robo ya tatu, wachezaji Joel Wafula na Joseph Koech waliwahangaisha wenzao wa Lions na kutoka nguvu sawa (16-16) kufikia mwisho wa robo ya nne.
Waliofunga pointi za Lions ni Richard Adega na Victor Ochieng (12), Ikapian Juma (10).
Mshambuliaji wa Pirates Joseph Koech alionyesha umaarufu mkubwa kwa kusawazisha na pointi (19).
Katika mechi nyingine ya wanaume, Ulinzi Warriors iliwazima Pirates 106-66.
Nakuru Club iliandikisha ushindi wa bure kwa alama 20-0 baada wenyeji wake Thunder kuchelewa kufika uwanjani.
Tigers ya USIU iliwatandika wenyeji Nakuru Club 77-66 katika uwanja wa Menengai High School. 


