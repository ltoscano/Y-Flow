
Tusiangalie mbali kujua maadui zetu
Na DOUGLAS MUTUA
KILA mtu afanye kazi yake! Naam, Kenya itetee sekta yake ya utalii kwa fujo, nayo mataifa ya magharibi yashauri bila kukoma raia wake mwambaji ngoma ambaye huvutia ngozi kwake. Kwa ufupi, lawama za Serikali ya Kenya dhidi Amerika, Uingereza, Australia na mataifa mengine yaliyoshauri raia wake wajihadhari wakiwa Kenya zinaeleweka.
Tulimchagua Rais Uhuru Kenyatta kulinda maslahi yetu na hivyo basi ni lazima atupe sababu za kutosha kwamba hatumlipi bure. Hivyo ndivyo serikali za mataifa ya magharibi zilivyopewa majukumu ya kulinda maslahi ya kila mwananchi.
Ni kwa sababu hii ambapo sihisi ugumu wowote kupongeza Uingereza kwa kutahadharisha raia wake waliokuwa Kenya mwezi jana, mabomu yakalipuliwa Gikomba siku moja baadaye.
SERIKALI Hiyo ni ithibati kwa Waingereza kwamba ushuru wanaolipa unatumiwa vizuri katika shughuli za ujasusi. Nitahimiza Serikali ya Kenya itumie pesa zetu hivyo ili ituweke salama badala ya kuweka matangazo ya biashara kwenye vyombo vya habari ikihimiza Wakenya wazuru maeneo hatari.
Ukitaka kujua ushuru wako unatumiwa vibaya kumbuka majasusi wanaoketi kwenye baa wakirekodi mazungumzo ya walevi ili watakaomtukana rais huyo washtakiwe! Huku hayo yakiendelea, maafisa wa idara ya uhamiaji walio mipakani wanapokea rushwa kutoka kwa magaidi wa AlShabaab ili wawaruhusu kuingia nchini kutuangamiza.
Sasa ukizingatia visa hivyo, ni nani adui ya Mkenya zaidi kati ya mataifa ya magharibi na Serikali? Kama Kenya haithamini maisha ya raia wake, isilaumu mataifa yanayofanya kila juhudi kuhakikishia raia wake usalama.
Makadirio ya matumizi ya pesa za serikali mwaka huu yanaonyesha marais wastaafu Daniel Moi na Mwai Kibaki walitengewa pesa nyingi kuliko kitengo cha polisi cha kupambana na ugaidi.
Kwa ufupi, ni heri Moi na Mwai waishi raha mstarehe huku Wakenya zaidi ya 40 milioni wakitishiwa maisha na magaidi.
Nchi inayothamini maisha ya watu wake haiwezi kukubali wafe kama nzi. Itapambana kwa kila namna kuwaokoa.
Juzi Amerika ilifanya uamuzi ulioshangaza na kuudhi wengi ili iokoe mwanajeshi wake aliyetekwa nyara na waasi wa Taliban karibu miaka mitano iliyopita. Kutokana na thamani ya juu ambayo Amerika imewapa raia wake, iliachilia huru magaidi watano sugu wa kundi hilo la Afghanistan ili nalo limwachie Sajini Bowe Bergdahl. Mwaabomoa muundo msingi wa magaidi hao! Ethiopia iliingia huko 2006 ikatawanya kundi lililojiita Muungano wa Mahakama za Kiislamu (ICU), lakini haishambuliwi kama Kenya.
Usithubutu kuniambia Kenya ni viguA mu kutofautisha Wasomali ni wenyeji na wahamiaji kutoka Somalia walio na njama dhidi yetu! Wasomali wamejaa Ethiopia, tena ni Waislamu, lakini Al-Shabaab haijajificha huko kutekeleza mauaji.
Tatizo la ugaidi ni la Kenya na Kenya yenyewe ndiyo itakayolitafutia suluhu. 
mutua_muema@yahoo.com najeshi huyo angekuwa Mkenya angefia mikononi mwa waliomteka kwa maana kusahau ni miongoni mwa hulka kuu zinazonasibishwa na Kenya.


