
FAHAMU UNACHOWEZA KUFANYA ILI UTHAMINIWE NA KUKUBALIKA
Je, unaishi kwa maelewano na ushirikiano na jamii inayokuzunguka? Kama una J inayokuzunguka? Kama una maelewano na ushirikiano umegundua unapata manufaa au faida gani? Kama huna maelewano mazuri na jamii kuna shida zozote unazozipata?
Kutokukubalika na jamii ni changamoto inayowakabili watu wengi katika maisha. Binadamu ni kiumbe ambaye hawezi kusihi na akajitosheleza bila kushirikiana na watu wengine. Kwanza kuna ukoo wake na familia yake kisha kuna jamii katika sehemu anayoishi.
Vilevile kuna jumuiya kubwa yaani taifa lake na umma wa ulimwengu mzima. Binadamu anapokuwa katika hali ya upweke anakosa faraja na furaha ambayo hutokana na mawasiliano na mchangamano na jamii. Yeye anapokosa kuwasiliana na jamii na jamii pia inapokosa mchango wa mawazo yake, pande zote mbili huathirika.
Je kuna jambo lolote unalofikiria binadamu analazimika kufanya ili akubalike na jamii na kufaidika kutokana na kuzungukwa na watu wengine? Kuna mambo kadhaa ambayo wanasaikolojia wanaamini kuwa mtu akiyafanya yatamsaidia kukubalika katika jamii. Baadhi ya mambo hayo ni haya yafuatayo:
Jitambue ulivyo Ikiwa katika mawazo yako huwa unaona vigumu kuchanganyika na watu huenda ni kwa sababu hujith amini wewe mwenyewe kiasi cha kutosha. Unashindwa kutambua kiwango cha ufanisi ulichopata katika maisha. Unahisi kama huna kitu unachoweza kuchangia na watu wengine na hata ukajidharau wewe mwenyewe. Acha kabisa kuwa na mawazo hasi kuhusu wewe mwenyewe. Tambua kuwa wewe una thamani katika jamii na kwamba unaweza kuwa na mchango muhimu na wa maana sana katika maisha. Kila mara amini unaweza kutoa mchango wa pekee kwa sababu wewe ni mtu tofauti na watu wengine. Daima kumbuka kuwa kama binadamu una haki ya kuwa wewe wala huna haja wala sababu ya kuwa kama mtu mwingine. Jivunie hali ya kuwa wewe na siyo mwingine. Unayo haki ya kutoa maoni na mapendekezo yako madhali huvunji sheria.
Farahia vipaji vyako Kumbuka kwamba licha ya kuwa na tabia na mwenendo mzuri ambao, ninaamini huna haja ya kuelezwa umuhimu wake, pia una ujuzi na vipaji. Huenda unaweza kuwa na vipaji vingi kuliko unavyofikiria. Mara tu utakapoacha kujidharau wewe mwenyewe na ukajiamini,kuna fursa nyingi zitakazojitokeza na kukufanya uoneshe kwa jamii vipaji na ujuzi wako na hivyo watakuthamini na kukubali.
Fikiria mema Tabia ya kuwa na mawazo mazUwasifu na kuwapongeza kwa dhati bila kuwadhihaki au kuwakebehi "
uri, kuwazia mema kila wakati na kufikiria kwa makini kila jambo itakusaidia katika namna mbalimbali. Tunapowawazia mema watu wengine, tutaweza kutambua sifa zao nzuri na ubora wao. Hii itakufanya tuwapende na kutupeleka hatua kubwa mbele katika kuwafurahia na kujenga nao uhusiano mwema.
Epuka kuwa msahihishaji Jambo moja linaloharibu ushirikiano na uhusiano ni dharau.
Kumbuka na uwe makini kila unapotoka na kujumuika na jamii katika shughuli za kazi au burudani, uende ukiwa na hisia ya furaha na wale usiwe na msimamo wa kukosoa au kusahihisha bali uwe na lengo la kuchangia ili kuleta ufanisi. Mchango wako na ushirikiano wako wa dhati utakufanya sio tu ufurahie kuwa na wengine bali wao pia watafurahia na kukuthamini. Lakini kubwa zaidi ni wewe kuweza kujiamini, kujitambua, kuwa na amani na kufurahia maisha.
Jiweke katika hali ya ridhaa Katika maisha yako ya kila siku hakikisha unaepuka hali ya kujisikia kuwa wewe ni bora zaidi kuliko watu wengine hasa unapojumuika na jamii. Usiwe miongoni mwa watu ambao wanapokuwa mbele ya watu wengine hujisifu na kuonesha majivuno na kujifanya wao ni watu wa maana wala hawastahili kuzungumza na watu wengine. Tabia hii ina madhara makubwa kwako kwa sababu mara tu watu watakapoona huwathamini watu wengine wataamini kuwa una maringo na watajiweka mbali na wewe. Wafanye wengine wafurahi Kila mara fanya kila uwezavyo ili kuwafanya watu wengine wawe na furaha. Utaweza kufanya hivyo kwa kuwafanya watu wengine wajisikie kuwa wao ni watu muhimu na wanaohitajika. Ongea na watu kwa upendo na heshima. Uwasifu na kuwapongeza kwa dhati bila kuwadhihaki au kuwakebehi. Kadri utakavyofanya watu wengine wajisikie vizuri ndivyo kadri wewe mwenyewe utakavyojisikia vizuri na kuwa na hakika ya kupendwa na kuthaminiwa. Kuwahamasisha watu wengine kuzungumza Kila unapokuwa na watu wengine hakikisha unawajengea mazingira ya kuwawezesha kuongea hususan kuhusu maisha yao na mafanikio yao. Kila mara waonyeshe unawategemea kwa ushauri na mawazo. Kwa kufanya hivyo watakuthamini na kukubali. Hitimisho Tulizozitaja ni baadhi tu ya mbinu zitakazokuwezesha kujenga maelewano na ushirikiano na jamii na kukufanya uthaminike na kukubalika. Kuna mbinu nyingine nyingi unazoweza kujifunza na kuzitumia ili kufanikisha lengo hili muhimu. Hata hivyo kuna jambo moja muhimu ninalopenda kusisitiza. Jambo hilo ni kuthamini watu. Rais maarufu wa zamani wa Marekani Abraham Lincoln aliwahi kusema kuwa anaamini kila mtu aliyekutana naye anamzidi yeye kwa ubora kwa namna moja au nyingine. Hii ni siri moja kubwa ya mafanikio ya kuishi katika jamii. Tunapowajali, kuwapenda na kuwathamini watu wengine ndipo tunapojenga mazingira ya sisi kuheshimiwa, kuthaminiwa, kupendwa na kukubalika. 


