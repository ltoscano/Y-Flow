
Ajuta kuharibu suti aliyoazima kwa rafikiye
Na MWANDISHI WETU
WAKAZI wa hapa walifurahia sinema ya bure mapolo wawili walipomenyana vilivyo mmoja alipomlaumu mwenzake kwa kuharibu suti aliyomuomba ili akahudhurie mahojiano ya kutafuta kazi.
"Mapolo hao walikuwa marafiki wa dhati tangu wakiwa watoto na walisomea shule moja ya sekondari eneo hili," akasema mdokezi wetu.
Tangu wamalize kidato cha nne miaka miwili iliyopita, wawili hao wamekuwa wakijikimu kimaisha kwa kutafuta vibarua eneo hili.
"Bahati ilimuangukia mmoja wao baada ya kutuma maombi ya kazi na akaalikwa kuhudhuria mahojiano," akaeleza mdokezi.
Kwa bahati mbaya, jombi huyo hakuwa na mavazi nadhifu. Hata hivyo, kwa vile alitaka kuonekana mtanashati, alimuomba mwenzake suti yake.
Kwa sababu ya urafiki wao, mwenzake alikubali na siku ya mahojiano jamaa alivalia suti hiyo. Inasemekana kuwa baada ya mahojiano alipitia kituo cha kibiashara ili kuzima mwasho katika koo lake kwa chupa ya pombe. Kwa bahati mbaya, aliwapata marafiki ambao walimuagizia kileo na kumfanya alewe chopi. Ni akiwa kwenye hali hiyo ambapo mvutano ulizuka kati ya walevi na suti ya mwenyewe ikararuka.
Mambo yalimuendea mrama ya kunywa lake.
na akakamatwa gunia huyo akaomba mwenye suti alipofika. 


