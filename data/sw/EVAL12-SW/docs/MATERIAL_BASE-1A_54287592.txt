
Polisi wapigwamapanga kituoni

November 3, 2014

MTU mmoja ambaye hakufahamika jina mwenye umri wa miaka 28, ameuawa na wananchi wenye hasira kwa kumkata mapanga baada ya kuwavamia askari polisi kwenye Kituo cha Polisi Butiama, mkoani Mara, na kuwapiga polisi mapanga Kaimu Kamanda wa Polisi mkoani humo, Paulo Kasabago, alithibitisha kutokea kwa tukio hilo jana alasiri ambapo marehemu huyo alifika kituoni hapo, kuchomoa panga lililokuwa ndani ya mkoba mgongoni na kuanza kuwashambulia askari polisi. Aliwataja askari waliokatwa mapanga kwenye tukio hilo kuwa ni Grantha namba WP.9533 PC aliyekatwa mikononi na mguu wa kulia na Israel namba F.8901 D/C aliyekatwa kifuani baada ya kutoka ndani ya kituo ili kutoa msaada kwa Grantha. “Baada ya askari hao kupiga kelele, mtu huyo alianza kukimbia lakini kuna wananchi waliokuwa jirani ambao walimkimbiza wakimshambulia kwa mawe, fimbo na mapanga. “Polisi walimchukua hadi Hospitali ya Wilaya, lakini alifariki dunia wakati akiendelea kupati wa matibabu,” alisema. Katika tukio lingine, mkazi wa Kijiji cha Kabasa, Tarafa ya Serengeti, Wilaya ya Bunda, mkoani humo, ameuawa kwa kipigo na mwili wake kuchomwa moto akituhumiwa kuiba mbuzi watatu mali ya Saasita Sekule (49). Baada ya wananchi hao kufanya mauaji hayo, walichoma moto nyumba tano na kuteketeza mali ya Mazwanja Lwangumba ambaye alituhumiwa kuwa mwanaye Butiku Mazwanja alishirikiana na marehemu katika wizi huo. Katika tukio hilo, watu wawili ambao ni Sekule na Alfred Mtogwa wanashikiliwa jeshi hilo kwa mahojiano.


