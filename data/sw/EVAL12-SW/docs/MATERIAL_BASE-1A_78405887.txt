
Mume atandika mke kwa kunengua hadharani
RAHA ya kunengua kiuno ya mama wa hapa ilimtia pabaya mumewe alipomcharaza makofi baada ya kumpata akisakata ngoma juu ya lori.
Mama huyo alikuwa sokoni msafara uliokuwa ukivumisha bidhaa za kampuni moja ulipofika hapa na aliposikia midundo anayopenda ikichezwa, alisongea ulikokuwa msafara huo.
Baada ya kusikia kampuni hiyo ilikuwa ikitoa zawadi, mama alitoa mtoto mgongoni na kumpatia rafiki yake amshikie kisha akapanda jukwaani kusakata ngoma.
Ilikuwa ni ngoma ya kisasa, ambapo mama huyo alishindana kunengua kiuno na vipusa wenkunengua hadharani gine. “Mama huyo alisakata densi vilivyo huku akishangiliwa na umati mkubwa uliokuwa mahali hapo na akachaguliwa kama mshindi kwenye densi hiyo na kupata zawadi,” akasema mdokezi.
Ni alipokuwa juu ya lori ambapo mumewe alifika na alipomwona, alipandwa na hasira za mkizi. Punde tu aliposhuka, mzee alimwendea na kuanza kumpiga makofi makali makali.
“Umeacha wapi mtoto ndio upande jukwaani kunengua kiuno mbele ya watu?” aliuliza mzee.
Ilibidi umati kuingilia kati na kumshawishi mzee ndipo akaacha kumwadhibu mkewe hadharani.
Na OSCAR KAKAI 


