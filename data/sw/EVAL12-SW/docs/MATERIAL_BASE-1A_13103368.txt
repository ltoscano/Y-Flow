
Mwamerika aliyeambukizwa gonjwa la Ebola Liberia apona
WASHINGTON, Amerika MUUGUZI kutoka jimbo la Texas aliyeambukizwa Ebola akihuhudumia raia wa Liberia aliondoka hospitalini Jumanne baada ya kutibiwa na kupona maradhi hayo hatari.
“Nashukuru Mungu kwa kupona na kurejea afya yangu,” alisema Amber Vinson mwenye umri wa miaka 29, katika kikao na wanahabari chuo kikuu cha Emory Atlanta, Georgia. 
Bi Vinson pia alishukuru familia yake na kikosi cha wataalamu wa matibabu katika miji ya Texas na Georgia, kwa usaidizi wao wakati alikuwa mgonjwa.
“Licha ya kuwa tunasherehekea leo, nawaomba tusiwasahau maelfu ya familia zinazoendelea kuhangaishwa na Ebola Afrika Magharibi,” akasema.
Wakati huo huo maafisa wa afya wa Marekani walitangaza kufuatilia kwa karibu wafanyakazi wa afya ambao wamekuwa wakiwatibu wagonja wa Ebola, Afrika Magharibi, kwa mujibu wa sheria mpya.
Mkurupuko wa Ebola katika mataifa ya Afrika Magharibi umeathiri zaidi ya watu 10,000 na kuua watu wapatao 5,000.
Tangazo la Marekani lilitolewa baada ya muuguzi mmoja ambaye alilalamikia karantini aliyowekewa huko New Jersey kuruhusiwa


