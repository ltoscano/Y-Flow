
Treu ajiuzulu baada ya msururu wa matokeo duni
KOCHA Paul Treu amejiuzulu wadhifa wake kama mkufunzi mkuu wa timu ya taifa ya raga ya wachezaji saba Shujaa, huku jukumu lake la mwisho likiwa ni kuiongoza timu kwenye mkondo wa tatu wa shindano la IRB 7s wikendi hii nchini Afrika Kusini.
Kwenye taarifa yake aliyomwandikia Mwenyekiti wa Shirikisho la raga nchini KRU, Mwangi Muthee, Treu aliyeteuliwa kuinoa Kenya mwaka uliopita, alisema kwamba ulikuwa ni uamuzi mgumu kwake kuufanya ila anahisi kuwa ni muda mwafaka kuuchukua sasa katika taaluma yake. 
“Ni kwa masikitiko makubwa na huzuni kukutaarifu kwamba nimejiuzulu wadhifa wangu kama kocha mkuu na Mkurungenzi wa Kiufundi wa kikosi cha raga cha Kenya cha wachezaji saba.
Haujakuwa uamuzi mwepesi kwangu mimi kuufikia, ila nina amini kwamba ni hatua mwafaka ninayopaswa kuichukua wakati huu katika maisha yangu.”Treu alitanguliza.
Mkufunzi huyo alisema kuwa hatua yake imechochewa na baadhi ya maafisa wa KRU ambao wanavuruga usimamizi wa mchezo huo hivyo kuwa vigumu kwake kuendelea kushirikiana nao kikazi.
ito wa mepitia to vile lani na ikisha mba o,” uthee, kia a ku dhi ya ke walndoka u.


