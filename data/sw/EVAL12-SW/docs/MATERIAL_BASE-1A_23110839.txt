
Wavumilia kibaridi kuvuka mwaka
kuvuka Na AFP kuvuka Na AFP
NEW YORK, Amerika MAELFU ya watu waliokuwa wakisherehekea Mwaka Mpya walivumilia baridi kali na kujazana eneo la New York Times Square kwa karamu ya mwisho wa mwaka nchini Amerika ambayo mwaka huu ilimhusisha Taylor Swift.
Takriban watu milioni moja walitarajiwa kujazana eneo hilo ambalo huwa na desturi ya kuwa na mabango makubwa na pia kuteremsha mpira mkubwa unaong’aa kutoka juu ya mlingoti.
Watu walikuwa wamesafiri kutoka maeneo mbali mbali kuweza kuhudhuria sherehe hizo za kuukaribisha Mwaka Mpya ambazo hujumuisha shoo za muziki na hatimaye kuteremshwa kwa mpira huo.
Mpira huo unaong’aa wenye takriban kilo 5,400 huwa na taa 32,000 na huteleza taratibu kwa mlingoti kuadhimisha dakika ya mwisho ya mwaka.
Pia Waamerika karibu 200 milioni walitarajiwa kutazama kwa televisheni matukio hayo, huku waandalizi wakibashiri kuwa hatimaye yataonekana na watu hata bilioni moja kutoka kote ulimwenguni.
mwaka Ryan Seacrest ndiye alikuwa mtangazaji wa kipindi cha televisheni kilichopeperushwa moja kwa moja kabla ya kuanza kusubiri mwaka mpya, na shoo za muziki ambazo ni pamoja na za Taylor Swift na mwandishi wa nyimbo wa Idina Menzel. 
Ryo Koto, ambaye alikuwa amesafiri kwa saa 30 kutoka Fukuoka Japan, alikuwa miongoni mwa watu wa kwanza kuwasili eneo hilo.
“Tumefaulu!” aliambia gazeti la New York Daily News, akiwa na bendera ya Amerika begani na kufuarahia kuwa walikuwa miongoni mwa watu wa kwanza kuwasili hapo.


