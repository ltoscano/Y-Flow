
Kipusa atwangwa kwa kuvaa mavazi yenye kubana
NA MWANDISHI WETU
KATHOME, MASII KIOJA kilishuhudiwa hapa akina walipomvamia kipusa aliyevalia mavazi ya kubana na kumpiga kabla ya kuokolewa na maafisa wa usalama.
Kulingana na mdokezi, kimwana huyo alipitia sokoni akitembea kwa mwendo wa madaha kama tausi.
Ajabu ni kwamba alikuwa amevalia mavazi yaliyoacha sehemu za mwili zikiwa wazi.
“Binti ya watu alipitia mbele ya kina mama wanaouza mboga na matunda sokoni hapa akiwa amevalia nusu uchi. Hali hii iliwakasirisha akina mama hao na wakaamua kumkabili wakidai alikuwa akiwatia aibu,” asema mdokezi.
Yasemekana kwamba akina mama hao walimpiga huku umati ukiwashangilia.
Hata hivyo, aliokolewa na maafisa wa usalama kutoka ghadhabu ya akina mama hao. 


