
Makundi 2 ya kisiasa yaendelea kuzozana
NAROK MAKUNDI mawili ya kisiasa yanayopingana katika kaunti ya Narok jana yalifanya mikutano miwili na kukashifiana.
Kundi moja linaunga mkono uongozi wa Gavana Samuel ole Tunai na lile lingine linalopinga uongozi wa gavana huyo linaongozwa na Seneta wa Narok Stephen ole Ntutu. 
Gavana Tunai pamoja na viongozi wengine wanne wa kaunti hiyo walifanya mkutano katika kituo cha biashara cha Sekinani nalo kundi la Bw ole Ntutu likaendeleza kampeini za kutaka kumngâ€™oa gavana huyo katika eneo la Ololaimutia umbali wa kilomita 10 Seneta Ntutu, nduguye mdogo na ambaye pia ni Mbunge wa Narok Magharibi Bw Patrick ole Ntutu, Mbunge wa Narok kaskazini Moitalel ole Kenta waliapa kuendelea na kampeni kumtimua Tunai.
Wabunge walipuuza miito wahame United Republican Party (URP) na kusema watamkosoa gavana wakiwa chamani.
Seneta Ntutu alisema wanamuunga mkono naibu wa Rais William Ruto ambaye ndiye kiongozi wa chama hicho.
Na GEORGE SAYAGIE


