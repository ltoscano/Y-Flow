
Apinga ombi la dhamana
MFANYABIASHARA aliyedai kwamba aliyekuwa waziri msaidizi Betty Tett alipanga njama kumuua, jana alipinga ombi la mwanamume aliyeshtakiwa kwa kosa hilo kuachiliwa kwa dhamana.
Kupitia kwa wakili wake Cliff Ombetta, Bw Andrew John Laird White aliomba mahakama isimwachilie John Wachira Linus kwa dhamana akisema alikuwa akihofia maisha yake.
“Kwamba mshtakiwa ana habari muhimu kuhusu mlalamishi na anakoishi kuna hatari kwamba akiachiliwa kwa dhamana anaweza kumtia hatarini,” Bw Ombetta aliambia mahakama.
Hata hivyo, mahakama iliamua kwamba Bw Ombetta hakuwa na mamla dhamana laka ya ‘kuhutubia’ korti kwa sababu alikuwa akimwakilisha mlalamishi na alipasa kuwasilisha maoni yake kupitia kwa kiongozi wa mashtaka.
Mahakama iliambiwa kuwa kesi inayomkabili Wachira ni ya kupanga njama za kuua Bw White na akiachiliwa kwa dhamana lolote linaweza kutokea.
Kiongozi wa mashtaka Inspekta Mkuu Jackline Kilonzo aliomba muda zaidi ili aweze kujibu ombi la Wachira la kuachiliwa kwa dhamana.
Alisema alihitaji muda zaidi kujifahamisha na kesi ili aweze kueleza korti ikiwa kulikuwa na sababu za kumnyima mshukiwa dhamana.
Hakimu Mkazi wa Kibera Bryan Khaemba aliagiza upande wa mashtaka kutoa sababu za kutaka Wachira anyimwe dhamana kabla ya kutoa uamuzi kuhusu ombi hilo.
Na BENSON MATHEKA


