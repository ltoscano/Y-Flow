
Tamasha la Tigo Fiesta laacha gumzo Moshi

September 27, 2016

BURUDANI ya aina yake ilitawala mwishoni mwa wiki katika tamasha la Tigo Fiesta 2016 lililofanyika katika viwanja vya Majengo katika Manispaa ya Moshi, ambapo maelfu ya mashabiki walipata fursa ya kupata ile kitu roho inataka kutoka kwa wasanii mbalimbali chipukizi na wakongwe akiwemo Christian Bella, Barnaba, Snura, Benpol na Weusi.
Wengine waliokonga nyoyo za mashabiki wao katika tamasha ni Shetta, Manfongo, Navy Kenzo, Hamadai, Madee, Darassa, DogoJanja, Jambo Squad, Ney Music, Naey waMitego, Makomandoo na wengine kibao.
Tamasha hilo lilihudhuriwa pia na viongozi mbalimbali waandamizi wa Mkoa wa Kilimnjaro akiwemo Mkuu wa mkoa huo, Saidi Mecki Sadiki na Mkuu wa Wilaya ya Moshi Kippi Warioba.
Katika hatua nyingine kila Mtanzania, ambaye anapenda kushirki Tamasha la Fiesta 2016 mdhamini mkuu wa tukio hilo Tigo Tanzania, imetoa punguzo la asilimia kumi kwa tiketi itakayonunuliwa kwa Tigo Pesa kwa msimu huu.
Tofauti na misimu iliyopita, washiriki wote kutoka mtandao wowote kwa tamasha la mwaka huu watakuwa na chaguo la kuzipata tiketi zao kupitia Tigo Pesa bila tozo za ziada.
Tiketi hizo zitawawezesha washiriki kulifikia kwau rahisi tamasha hilo ambalo limeanza rasmi Agosti 20, mwaka huu jijini Mwanza.
Wateja wa Tigo ambao watanunua tiketi za Fiesta kwa Tigo Pesa, pia watapata kifurushi cha zawadi cha thamani ya sh. 20,000 ambacho kinajumuisha dakika 400, SMS 400 na MB 400 zitakazotumika ndani ya siku saba.
Akiwakaribisha Wa tanzania kushiriki katika Tamasha hilio la Fiesta Mkurugenzi wa Tigo Kanda ya Kaskazini, George Lugata aliwashauri mashabiki kununua tiketi zao mapema ili kuepuka usumbufu unaoweza kujitokeza dakika za mwisho kwa kila mkoa ambao fiesta itafika.
Tamasha la Tigo Fiesta 2016 linafanyika kwa ushirikiano kati ya Prime Time Promotions na Tigo Tanzania ambao ni mdhamini mkuu. Baada ya mkoa wa Kilimanjaro ni zamuy a Arusha Jumamosi kwenye Uwanja wa Sheikh Amri Abeid.


