
Man United yaibuka kinara nje ya uwanja
Yaongoza kwa kufuatiliwa zaidi na watu wengi duniani
Manchester, England. Miaka mitatu tangu kuondoka kwa kocha Alex Ferguson aliyeipa umaarufu mkubwa klabu ya Manchester United, klabu hiyo imeibuka kinara duniani kwa umaarufu. 
Wakati Manchester United ikishika nafasi ya kwanza kwa kufahamika zaidi duniani, nyota wa klabu za Hispania, Real Madrid na Barcelona, Cristiano Ronaldo na Lionel Messi wameendeleza ‘uadui’ wao duniani kwa mambo mengi.
Kwa miaka 10 iliyopita, Real Madrid na Barcelona zimetawala soka ya dunia, ndani na nje ya uwanja wa soka, zinashindana kwa mataji mengi Hispania na Ulaya, pia usajili wa wachezaji nyota, kupata udhamini wenye kiasi kikubwa cha fedha au kufuatiliwa kwa wingi na mashabiki kwenye mitandao ya kijamii.
Klabu hizo mbili zinaonyesha kuwa na ligi yao wenyewe na kwa muda mrefu zimeendelea kuwa klabu tajiri duniani. Lakini, swali linaloulizwa kwa sasa ni jinsi gani Barcelona na Real Madrid zinafanana kwa umaarufu na kufuatiliwa na watu wengi? Kulingana na uchunguzi na takwimu za miaka ya karibuni, klabu hizo mbili zimepanda kwenye chati ya ubora tangu mwaka 2005, kiasi cha kuipiku Manchester United, hasa kwa kipengele cha utajiri na sasa kuwa kipenzi cha mashabiki wengi.
Vigezo vilivyotumika ili kufikia uamuzi wa klabu kubwa na maarufu ni idadi ya mashabiki wao kwenye mitandao ya kijamii, idadi ya mashabiki wanaozifuatilia kwenye televisheni, mauzo ya jezi zao na udhamini.
Kwa vigezo hivyo, Manchester United imeendelea kuzipiku klabu zote duniani na hivyo kutwaa nafasi ya kwanza kwa kufuatiliwa zaidi duniani.
1-Manchester United Mitandao ya kijamii: Watu 75 milioni ( Facebook 68 milioni, Twitter 7 milioni)
Televisheni: Asilimia 52 ya Ligi Kuu England kote duniani (wastani wa watazamaji bilioni 3.5 hadi bilioni 4 kwa msimu)
Mauzo ya jezi: Wastani wa jezi 1.2 hadi 1.6 milioni kwa mwaka (Miaka 5 iliyopita).
Udhamini: Ina vifaa ghali vya Kampuni ya Adidas, Pauni 75 milioni kwa mwaka, Chevrolet, Pauni 53 milioni na wadhamini wengine wadogo.
2- Real Madrid Mitandao: Watu 100 milioni (Facebook 87 milioni, Twitter 18 milioni).
Televisheni: Ni kinara kwenye Ligi Kuu Hispania ikifuatiwa na Barcelona.
Jezi: Wastani wa mashati milioni moja kwa mwaka.
Udhamini: Adidas-Pauni 34 milioni kwa mwaka, Fly Emirates, Pauni 20 milioni na wengineo.
3- FC Barcelona Mitandao: Watu 100 milioni (Facebook 87 milioni, Twitter 18 milioni).
Televisheni: Barcelona ina kituo binafsi cha runinga kinachorusha laivu duniani (inakaribia kuipitia idadi ya La Liga).
Jezi: Kiasi cha 121,500 msimu wa 2015.
Udhamini: Kampuni ya Nike, Pauni 28 milioni kwa mwaka, QatarAirways, Pauni 27 milioni na wengineo.
4- Chelsea Mitandao Mashabiki milioni 50 (Facebook, Twitter). Jezi: Kiasi cha 900,000 msimu wa 2015. Udhamini: Adidas, Pauni 30 milioni kwa mwaka, Yokohama Tyres, 40 milioni kwa mwaka na wawekezaji kutoka Russia na barani Asia.
5- Arsenal Mitandao: Mashabiki 41.5 milioni (Facebook , Twitter).
Televisheni: Wastani wa mashabiki milioni 29 kwa msimu (Uingereza pekee). Jezi: 850,000 msimu wa 2015 Udhamini: Puma, Pauni 30 milioni kwa mwaka, Fly Emirates, 30 milioni (ikiwamo haki ya kutumia jina la uwanja).
6-Liverpool Mitandao: Mashabiki milioni 35.6 (Facebook , Twitter). Mitandao: Mashabiki 40 milioni (Facebook, Twitter)
8- AC Milan AC Milan imeporomoka kwa kiasi kikubwa na kuziacha klabu kama Barcelona, Real Madrid na Manchester United zikitamba Ulaya, ingawa kwa sasa zimeibuka pia Paris Saint-Germain, Atletico Madrid na Manchester City ambazo zimeipita Milan.
9- Juventus Klabu hii, maarufu kama Kibibi Kizee cha Turin iliangushwa na kashfa ya upangaji matokeo ya mwaka 2006. Ni timu pekee Italia ambayo inao uwezo wa kusajili wachezaji nyota kutoka kokote duniai, yenye wafuasi wengi.
10- Paris Saint-Germain- PSG Baada ya kuanzishwa 1970, Paris Saint-Germain licha ya historia yake kuanzia 1904 ilipojulikana kama Stade Saint-Germain na baadaye kuunganishwa na Paris FC mwaka 1970, PSG imezidi kupata wafuasi wengi Ulaya.


