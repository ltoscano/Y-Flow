
Mama wa watoto wanane waliouawa atiwa mbaroni
waliouawa atiwa mbaroni CAIRNS, Australia MAAFISA wa polisi nchini Australia, walisema jana kwamba, walimtia mbaroni mama ya watoto ambao wanane waliouawa kwa kudungwa visu katika wa cairns, ulio kaskazini mwa nchi, huku maombolezo ya vifo vya watoto hao yakiadhimishwa.
Maafisa hawajafichua kilichosababisha vifo vya watoto hao, wenye umri wa kati ya miezi 18 na miaka 14, lakini walisema visu vilipatikana kwenye nyumba ambapo miili ya watoto hao iligunduliwa Ijumaa asubuhi.
Waombolezaji waliweka mashada ya maua kwenye eneo la mkasa huo, na ibada za wafu makanisani zilifanywa usiku kucha katika mji huo, ili kuomboleza mauaji hayo, ambayo yamewashtua mno wakazi.
“Mama huyo wa umri wa miaka 37, anayeaminika kuwa mama ya wengi kati ya watoto hao waliouawa, amekamatwa akishukiwa kuhusika na mauaji. Kwa sasa yuko chini ya ulinzi wa polisi katika hospitali ya Cairns Base Hospital,” Inspekta mkuu wa upelelezi, Bruno Asnicar aliwaambia wanahabari.
Mwanamke huyo anaaminika kuwa mama wa watoto saba kati ya hao wanene, na ni mama mdogo au shangazi wa huyo mwingine.
Kwa sasa anasaidia maafisa wa polisi katika uchunguzi wa kisa hicho. 
Na AFP


