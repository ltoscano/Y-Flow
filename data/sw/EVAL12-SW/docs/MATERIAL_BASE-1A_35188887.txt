
Bunge lawekea vikwazo Urusi
WASHINGTON, Amerika BUNGE nchini Amerika mnamo Jumamosi, lilipitisha kwa pamoja vikwazo vipya vya kiuchumi dhidi ya Urusi kwa kutumia silaha hatari dhidi ya Ukraine.
Hatua hiyo inaonekana kukaidi msimamo wa Rais Barack Obama, kando na kuzidisha msimamo mkali wa Amerika dhidi ya mapigano yanayoendeshwa na taifa hilo nchini Ukraine.
Mswada huo ulipitishwa kwa pamoja na Seneti na Bunge la Wawakilishi mnamo Alhamisi, lakini kutokana na hitilafu ndogo ndani yake, ulirudishwa katika Seneti, ambako ulipitishwa kwa pamoja, kabla ya bunge hilo kuahirisha vikao vyake Jumamosi usiku.
Kwa sasa, lililobaki kwa Rais Obama ni kuutia saini mswada huo. Hata hivyo, ikulu ya White House ilisema Alhamisi kuwa “ilikuwa ikiutathmini.”


