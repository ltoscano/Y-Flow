
Wakuzaji miraa kuandamana hadi Ikulu
MERU Na DICKSON
MWITI WAKULIMA wa miraa kutoka maeneo ya Nyambene wamehapa kuandamana hadi Ikulu ya rais ili kumshinikiza kutoa mismamo wake kuhusu zao hilo lao baada ya Uingereza kupitisha kufungwa kwa uuzaji na utumizi wa miraa Mei 12.
Akiongea kwa niaba yao katika kikao na wanahabari mjini Maua, mwenyekiti wa muungano wa wakulima na wanabiashara wa miraa nchini Kenya Bw Dave Muthuri alisema kuwa, hawakuwa na budi kuandaa maandamano haya kwani huenda ndiyo yatasikika na serikali na vingozi wengine kwa jumla.
Alisema kuwa, wataufanya mkutano mkubwa sana katika uwanja wa Maili Tatu wilayani Igembe ya kati mnamo Mei 23 na baadaye wafululize hadi maeneo ya Timau.
Hapa, watawashinikiza raia wote wa Uingereza wanaoishi hapa kuyaacha mashamba yao ili wabaki wakiyalima kufuatia uamuzi wa nchi yao wa kuamua kufunga uuzaji na utumizi wa miraa nchini humo.
Baadaye, wataelekea kwenye Ikulu ya rais ili kuongea naye kuhusu swala hilo.
Vievile, alisema kuwa ni jambo la kustaajabisha kuona vile viongozi wote wamewaachilia wakulima kung’ang’ana na suala la miraa peke yao sana sana kufuatia tofauti zao za kisiasa. 
Alisema kuwa serikali ya Kaunti kwa mfano, iliwaachilia katikati ya vita hii na kwamba wanapaswa kuwaambia hatua nyingine watakayoichukuwa ili waweze kuendelea na maisha yao ya kawaida.
“Tunaomba seriikali ya Kaunti ya Meru ikiongozwa naye gavana Peter Munya kutwambia hatua tutakayochukua haswa baada ya kesi ya miraa kushindwa huko Uingereza na pia bunge la nchi hiyo kuupitisha mswada wa kufunga uuzaji na utumizi wa miraa,” akasema.
Wakulima hao pamoja na viongozi wanaiona hatua hii kama njia ya kuwaua wenyeji wa Nyambene kwani hawana njia nyingine ya kujitegemea kufuatia mchanga unaopatikana huko ambao hauwezi ukawezesha ukuzaji wa mimea mingine.
Mjadala huo kuhusu zao la miraa umeendelea kwa muda sasa, huku kila upande uendelea na msimamo wake


