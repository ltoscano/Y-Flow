
Mnada wa zao la mchele waandaliwa
Na KNA
BODI ya Unyunyizaji maji nchini (NIB), imeandaa mnada wa mchele ili kukabiliana na hasara inayotokana na uhifadhi wa zao hilo kwenye stoo zao.
Meneja wa bodi hiyo eneo la Magharibi mwa Kenya, Bw Laban Lang'at alifichua kwamba, kufikia sasa mnada huo umeleta Sh1.7 milioni wanaposubiri siku zingine saba ndio uweze kukamilika.
Bw Lang'at, alisema kwamba mashamba yote ya kukuza mpunga chini ya Bodi ya Unyunyizaji maji mashambani eneo la Magharibi mwa Kenya, yaliamua kuendeleza minada ya zao hilo ili kushughulikia tatizo ya kurundikana kwa mchele kwenye maghala yao, jambo ambalo limesababisha kuongezeka kwa gharama ya uzalishaji.
Ingawa ni wanunuzi wachache waliojitokeza mnadanim japokuwa kulikuwa na matangazo magazetini kuhusu mnada huo, Bw Lang'at alikuwa mwingi wa matumaini kwamba lengo ya kupunguza mchele ulio kwenye maghala na kupata masoko ya tayari litafikiwa. 


