
Onyo kwa wafuasi wa Jubilee
Na MWANGI MUIRURI
VUGUVUGU la Muungano wa Cord katika eneo la Mlima Kenya, limetahadharisha wafuasi wa Jubilee dhidi ya kuzama katika mapendeleo kwa serikali kwa misingi kuwa, inaongozwa na jamii yao. 
Lilionya kuwa, hatua ya wafuasi wa Jubilee kuitetea serikali hata wakati ambapo sera zake na maamuzi muhimu kuhusu utawala haziambatani na kanuni za ubora, ni kujikosea na kujiweka hatarini ya kukandamizwa kimaendeleo.
Aidha, vuguvugu hilo limewasihi wafuasi wa Jubilee liache mihemko inayoashiria kuwa, muungano wa Cord umesambaratishwa kisiasa. Viongozi wa kundi hilo kwa jina Mt Kenya Cord Na MWANGI MUIRURI Youth Ambassandors, wakiongozwa na katibu wao Bw James Irungu walisema wafuasi wa Jubilee wako taabani kwa kuwa eneo lote la Mlima Kenya, halina upinzani wa kumulika utendakazi wa serikali inayotarajiwa kwa kuwa waliochaguliwa wote wanaegemea mrengo wa Jubilee.
“Kuna hatari kubwa sana ya utenda kazi kukosa wapigaji msasa wa kubaini ikiwa sera zitakazotekelezwa zitakuwa na uwazi na pasipo ufisadi,” akasema Bw Irungu.
Kundi hilo lilikuwa limekutana katika Mkahawa mmoja ulioko Mjini Kenol, Murang’a, ili kutathmini mwelekeo wao wa kisiasa haswa katika mwamko mpya wa Cord wa kushinikiza serikali ya Jubilee kuwajibika.


