Khalsa, TPDF mabingwa wa magongo

Imeandikwa na Mwandishi Wetu

Imechapishwa: 18 Septemba 2016

TIMU za Dar Khalsa A wanaume na TPDF wanawake zimetwaa ubingwa wa mpira wa magongo baada ya kushinda mechi zao za fainali zilizofanyika katika viwanja vya JMK Kidongo Chekundu mwishoni wa juma. 

Dar Khalsa A iliwashinda TPDF kwa jumla ya mabao 4-2 wakati TPDF Wanawake wakiibuka wababe kwa Twende Ladies baada ya kuwabugiza mabao 2-1 katika uwanja huohuo. Mashindano hayo ya mkoa wa Dar es Salaam yaliandaliwa na Chama cha Mpira wa Magongo Mkoa wa Dar es Salaam (DRHA) chini ya udhamini wa benki ya NMB.
Mfungaji wa Dar Khalsa ni Guljeet Panesar aliyefunga magoli manne peke yake, huku magoli yote ya wapinzani yakifungwa na Amos Ngambara.
Katika fainali ya wanawake, timu ya TPDF ilinyakua ubingwa kwa upande wanawake baada ya kuifunga Twende Ladies magoli 2-1.
Twende Ladies ilikuwa ya kwanza kufunga goli lilofungwa na Francisca Kyaro huku magoli ya timu ya TPDF yakifungwa na Rehema Moyo na Leah Shani.
Katika mchezo wa kutafuta mshindi wa tatu timu ya Dar Khalsa B iliweza kuifunga Dar Stars magoli 2-1.
Dar Stars ilikuwa ya kwanza kufunga goli alilofunga salumu Mkude baada kutanguliwa mpira na Shabani Kondo Dar Khalsa nayo iliweza kusawazisha goli lilofungwa na Emanuel Owani na hadi kufikia mapumziko timu zote zilikuwa zimefungana magoli 1-1.
Kipindi cha kilipoanza Dar Khalsa walianza mchezo kwa kuishambulia Dar Stars muda wote na iliwachukuwa dakika 4 ya kipindi cha pili goli kufungwa na Emmanuel Owani.


