
YANGA YAPANIA KUVUNJA MWIKO UWANJA WA KAITABA .

November 10, 2013

Uongozi wa klabu ya Yanga umesema unakwenda Bukoba kuifunga Kagera na kuvunja mwiko wa timu hiyo, ambayo imekuwa ikiwapa shida kila wanapokutana katika Uwanja wa Kaitaba,
Akizungumza na waandishi wa habari hizi Dar es Salaam jana kwenye mazoezi ya timu hiyo Meneja wa Klabu hiyo, Hafidhi Ally alisema hawajawahi kushinda katika Uwanja wa Kaitaba, lakini msimu huu watauvunja mwiko huo.
Alisema kikosi chake kipo imara kwa mechi hiyo na nyingine za ligi hiyo, kutokana na mazoezi wanayofanya wachezaji licha ya kwamba kuna majeruhi wa kawaida, ambao muda wowote wanaweza kuendelea na mazoezi kama kawaida.
“Kwa kweli kikosi chetu kinaendelea vizuri na mazoezi na tutahakikisha tunakwenda kuifunga Kagera japokuwa watakuwa nyumbani kwao,” alisema Hafidhi.
Aliongeza kuwa mara baada ya kutoka Bukoba, watatafuta kambi nje ya Mkoa wa Dar es Salaam kwa lengo la kuitafutia Simba dawa katika mechi yao itakayopigwa Uwanja wa Taifa, Dar es Salaam Oktoba 20 mwaka huu.
Wakati huo huo, Yanga inatarajia kupanda ndege leo kwenda Bukoba kwa ajili ya kuikabili Kagera Sugar katika mechi ya ligi hiyo itakayopigwa keshokutwa


