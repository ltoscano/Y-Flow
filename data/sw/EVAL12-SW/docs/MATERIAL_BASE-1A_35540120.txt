
Waandamanaji wavamia mkutamo wa Donald Trump Marekani
Polisi wakiwadhibiti waandamanaji katika mkutano wa Trump.
Washington, Marekani. Maofisa wa polisi wa kutuliza ghasia nchini Marekani, wamewaondoa maelfu ya waandamanaji nje ya eneo la mkutano wa Chama cha Republican, ambako mgombea wa tiketi ya urais wa chama hicho, Donald Trump alikuwa akihutubia.
Mgombea huyo aliingia katika eneo la mkutano akiwa na walinzi. 
Trump amewaambia wajumbe wa chama hicho kuwa wanafaa kumuunga mkono kwani kinyangâ€™anyiro cha wagombea wa Republican kimefikia kikomo.
Waandamanaji wamekuwa wakisambaratisha mikutano ya Trump katika maeneo tofauti Marekani, kutokana na msimamo wake dhidi ya Waislamu na wahamiaji.
Katika hatua nyingine, gavana wa Jimbo la Indiana nchini nchini humo amemuunga mkono mgombea wa urais kupitia tiketi ya chama cha Republican, Ted Cruz ikiwa ni siku nne kabla ya mchujo katika eneo hilo.
Katika kampeni yake mwishoni mwa wiki, Cruz alimpongeza Gavana Mike Pence akisema kuwa atamuunga mkono.
Mchujo wa Indiana uliopangwa kufanyika Jumanne, ndiyo fursa muhimu ya seneta huyo wa Texas kupunguza kasi ya Donald Trump. 
Trump amepata idadi kubwa ya wajumbe hatua ambayo inamfanya akaribie kuwa mgombea wa urais kwa niaba ya chama hicho.
Marekani inatarajia kufanya Uchaguzi Mkuu Novemba mwaka huu.


