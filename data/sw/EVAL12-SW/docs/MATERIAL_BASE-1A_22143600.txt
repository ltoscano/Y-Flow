
Kukabili athari za jicho lililojeruhiwa
Kwenye makala yetu wiki hii hatuangalii maradhi bali hali inayotokea baada jicho kujeruhiwa. Hali hii huonekana kwa rangi nyekundu au nyeusi kwenye ngozi inayolizunguka jicho.
Hali hii hutokea baada ya jicho au uso kujeruhiwa. Inapotokea eneo la uso lililozunguka jicho au macho likijeruhiwa basi hugeuka rangi na kuwa jekundu au jeusi kutokana na kuvilia kwa damu hasa inapotokea kuwa kujeruhiwa huko hakukusababisha ngozi ichanike na damu kutoka.
Mara nyingi majeraha ya namna hii huwa si makubwa sana kiasi cha kuchana ngozi na huwa si madogo sana kutosababisha madhara kwenye uso.
Inapotokea eneo lililozunguka jicho likajeruhiwa mishipa midogo ya damu iliyo kwenye eneo hilo hupasuka na hivyo damu pamoja na majimaji mengine hutoka nje ya mishipa hiyo na kama ngozi haijachanika basi damu na majimaji hayo hubaki kwenye eneo hilo na kuvilia.
Ngozi iliyo kwenye eneo la chini ya jicho na kuzunguka jicho ni nyembamba na yenye mafuta hivyo ni rahisi zaidi kwa mishipa ya damu inayopita chini yake kupasuka kama ikijeruhiwa kwa nguvu kidogo na damu hiyo pamoja na majimaji kujikusanya kwenye eneo hilo.
Pia eneo hilo kutokana na kuwa na mafuta huweza kukusanya damu na majimaji kutoka maeneo mengine ya karibu na eneo hilo. Inapotokea uso ukajeruhiwa sehemu ya kwanza kuvimba na kuvilia damu huwa ni eneo la chini ya jicho/macho pamoja na eneo lililozunguka jicho/macho.
Inapotokea eneo lililojeruhiwa likawa ngozi ya jicho/macho, pua au paji la uso mara zote eneo la ngozi hiyo ndiyo huvimba na kubadilika rangi. Hii ni kutokana na damu na majimaji kutoka maeneo yaliyojeruhiwa. Kuumia huku kwa jicho huwa hakuhusishi jicho lenyewe bali eneo la ngozi ya chini ya jicho.
Mambo yanayoweza kusababisha jicho kujeruhiwa ni :: Kupigwa kwenye uso na kitu kigumu hususani kwenye maeneo ya macho, pua au paji la uso.
:: Kufanyiwa upasuaji wa uso :: Ajali iliyosababisha uso kujeruhiwa :: Mzio mbalimbali :: Kuvimba kwa uso kutokana na maradhi :: Kuvimba macho kutokana na maradhi ya macho Dalili za aina hii ya majeruhi :: Kuvimba kwa uso hasa eneo la chini ya macho :: Kushindwa kuona vizuri kutokana na ugumu wa macho kufunguka :: Kuumwa kichwa :: Kubadilika rangi kwa ngozi ya eneo la chini ya jicho. Kubadilika huko kwa rangi huanza tara tibu na huongezeka baada ya masaa au siku chache.
Dalili za hatari :: Kuvimba macho bila kufahamu sababu halisi ili yosababisha hali hiyo. :: Kuvimba kwa macho au uso kunaambatana na homa kali, mabadiliko yasiyo ya kawaida ya tabia, kichefuchefu, kutapika, hali ya kizungu zungu na kuhisi kuchoka.
:: Kuona taswira zaidi ya moja, kupoteza kabisa uwezo wa kuona, kushindwa kugeuza macho. :: Kutoka damu puani, kutokwa damu kwenye masikio, kutoka damu kwenye jicho, kichwa kuu ma sana, kushindwa kutembea, kutopungua maumivu hata baada ya kunywa dawa za kupunguza maumivu na kupoteza fahamu. :: Kama mgonjwa ana maradhi ya mfumo wa damu. Mgonjwa akipata dalili hizi ni vyema aende au apelekwe hospitali ili kuonana na daktari kwa ajili ya vipimo na matibabu


