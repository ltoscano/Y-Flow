Kampuni yazindua kampeni ya 'Sibanduki'

Imeandikwa na Basil

Imechapishwa: 16 Septemba 2016

KAMPUNI ya simu za mkononi ya Airtel imezindua kampeni ya ‘Sibanduki’ kwa nchi nzima, ikiwa na lengo la kuwawezesha watanzania kufungua njia na kuzifikia ndoto zao.

Kwa mujibu wa taarifa kutoka kwa kampuni hiyo, kampeni hiyo ni sehemu ya kutimiza ahadi na dhamira yake ya kutoa huduma za kibunifu na za kipekee kwa wateja wake.
“Kampeni ya 'Airtel Sibanduki' inaainisha dhamira ya Airtel kuwawezesha watanzania kuzifikia ndoto zao na kufurahia huduma za kibunifu kama vile vifurushi vya Yatosha, huduma ya Airtel Money Timiza, Kutuma pesa bure, Huduma za kibenki,” alisema Mkurugenzi wa Masoko wa Airtel, Isack Nchunda.
Akizungumza na waandishi wa habari, Nchunda amesema Airtel inajisikia fahari kutoa bidhaa na huduma za kipekee zinazokidhi mahitaji ya muhimu kwa wateja wao.
Aidha, kuna huduma ya Timiza inayotoa mikopo ya haraka na salama kwa wateja na mawakala wa Airtel Money kupitia simu zao za mkononi. Kupitia huduma hiyo wateja wana uhakika ya kupata mikopo inayowasaidia kuboresha biashara zao na kutatua matatizo mbalimbali. Nchunda aliongeza kuwa:
“Airtel Money “Okoa Mapene” inawawezesha wateja wa Airtel Money kutuma na kupokea pesa bure na kutuma kwenye mitandao mingine kwa unafuu na uhakika zaidi. Kwa kupitia mawakala zaidi ya 50,000 walioenea nchi nzima tunawawezesha wateja wetu kuweka na kutoa pesa kwa urahisi na usalama.”


