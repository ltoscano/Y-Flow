
Watu 4 wa jamii moja wafa ajalini
Na STELLA CHERONO
WATU wanne wakiwemo ndugu wawili na binamu yao walikufa jana asubuhi kwenye ajali ya barabarani wakitoka sherehe ya kuvuka mwaka mjini Machakos.
Ajali hiyo ilitokea eneo la Maanzoni saa kumi na mbili asubuhi gari hilo lilipoacha barabara na kubingiria mara kadha.
Waliokufa walikuwa miongoni mwa watu saba waliokuwa wakitoka bustani ya Machakos Peoples Park kwa sherehe ya kuvuka na kuingia katika Mwaka Mpya.
Ingawa Naibu Mkuu wa polisi wa Kaunti ya Machakos, Joseph Ole Leina alisema polisi hawajabaini kilichofanya gari hilo kuacha barabara, alisema huenda dereva alikuwa akiiendesha kwa mwendo wa kasi.
“Watu wawili walikufa papo hapo na wengine wawili walikufa wakitibiwa katika hospitali ya Machakos Level Five walikokimbizwa baada ya ajali hiyo,” akasema Bw Leina.
Alisema manusura watatu walihamishiwa hospitali kuu ya Kenyatta jijini Nairobi kufuatia ombi la familia zao.
Ajali hiyo ilifanya idadi ya watu waliokufa kwenye ajali za barabarani siku ya kwanza ya mwaka huu kuwa tisa. Watu watano walikufa katika ajali iliyotokea kwenye barabara kuu ya Naivasha-Nakuru.
Licha ya Mamlaka ya Kitaifa ya Uchukuzi na Usalama (NTSA) kusema idadi ya watu waliokufa kwenye ajali ilipungua kwa asilimia 9 mwaka jana, watu wengi wanaendelea kufa kwenye ajali za barabarani.
Mkurugenzi wa usalama barabarani wa NTSA Matthew Munyao (pichani) alisema jumla ya watu 2,907 walikufa 2014 ikilinganishwa na watu 3,218 waliokufa nwaka wa 2013.
NTSA inakadiria kuwa watu 19 walikufa msimu wa Krismasi mwaka jana kote nchini kati ya Desemba 24 na Desemba 26.
“Mnamo 2013, watu 54 walikufa kwenye ajali za barabarani siku hizo mbili msimu wa Krismasi,” akasema Bw Munyao na kuongeza ajali iliyotokea Migori ambapo watu watano wa familia moja walikufa ilihesabiwa.
Kulingana mamlaka hiyo, watu 3000 Kenyatta. 
kusikiliza mitindo, na Picha/ANTHONY walikufa kwenye ajali za barabarani nchini katika kipindi cha mwaka mmoja uliopita.
Katika kipindi hicho watu 8,670 walipata majeraha. Takwimu hizi hazihusishi ajali zilizotokea baada ya Desemba 18.
Kulingana na takwimu hizo, wengi wa waliokufa kwenye ajali za barabarani waligongwa na magari wakitembea kwa miguu.
NTSA imekuwa ikiendesha kampeni kali ya kuhamasisha Wakenya jinsi ya kudumisha usalama wa barabarani kupitia vyombo vya habari na kwa kutumia mbinu zingine.
Mnamo Desemba mwaka jana mamlaka hiyo iliunda idara ya kuchunguza safari za usiku za magari ya uchukuzi wa umma.
Maafisa walitumwa maeneo 20 katika barabara na miji mikuu kuhakikisha magari yaliyohudumu usiku hayakukiuka sheria. Sheria za kudhibiti safari za usiku za magari ya umma zilianzishwa baada ya ajali ya Ntulele, Narok Agosti 29 2013 ambapo watu 40 walikufa. 
Nairobi katika mwanamitindo mwenye miaka19.


