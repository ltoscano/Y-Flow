
Agizo aliyezua kicheko apimwe akili
Na RICHARD MUNGUTI
Agizo aliyezua MSHUKIWA wa wizi aliamriwa jana apelekwe kupimwa utimamu wa akili yake katika hospitali ya Mathari.
Bw Solomon Kimathi Njeru alisababisha kicheko mahakamani alipomwuliza hakimu mwandamizi Peter Ndwiga , “ Mbona umekalisha huu mkutano sana. 
Maliza mkutano haraka. Watu wafumukane waende kwengineko.
Mnaniangalia aje. Mimi sio sinema.” Bw Njeru alitoa vioja kadhaa kwa kumwuliza Bw Ndwiga “ aliyemruhusu kumwuliza majina yake.” Hakimu: Wewe uko mzima? Njeru: Si unaniona niko mzima. Wale ambao ni wagonjwa hawako hapa.
Hakimu: Nitaamuru upelekwe kupimwa utimamu wa akili na daktari wa serikali. 
Njeru: Mimi sio mgonjwa kwa nini nipelekwe hospitali.
Hakimu: Utapelekwa kupimwa akili katika hospitali ya Mathari.
Utarudishwa hapa kortini June 3.
Mshtakiwa mwingie John Githu Wamae, anayeshtakiwa pamoja na Bw Njeru naye aliamriwa apelekwe katika hospitali ya Mbagathi kutibiwa.


