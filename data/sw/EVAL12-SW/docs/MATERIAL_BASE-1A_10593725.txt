Balozi Majimaji Selebuka kuelezea fursa

Imeandikwa na Mwandishi Wetu

Imechapishwa: 16 Septemba 2016

BALOZI wa tamasha lililojizolea umaarufu katika miaka ya hivi karibu la Majimaji Selebuka, mchoraji vibonzo (katuni) maarufu nchini Nathan Mpangala leo atakuwa na mazungumzo ya wazi jijini la Dar es Salaam kwa ajili ya kuwaelezea mambo mbalimbali kuhusiana na tamasha hilo. 

Mpangala atazungumza na wakazi mbalimbali wa Dar es Salaam katika viwanja ya Nafasi Art Space maeneo ya viwanda Mikocheni ambapo atawaelezea matukio na fursa mbalimbali zilijitokeza katika tamasha hilo la utamaduni ambalo kwa mwaka huu lilifanyika Mei. 
Mpangala alisema tukio hilo la kuwa na mazungumzo ya wazi ni utaratibu wa kawaida ambao wamejiwekea kwa ajili ya kuelezea kile alichoona na kujifunza kupitia matamasha au matukio mbalimbali ambao mwanachama huenda kushiriki.


