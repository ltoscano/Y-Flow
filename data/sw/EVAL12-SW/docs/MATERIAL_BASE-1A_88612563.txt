
Wahamiaji waangamia jangwani
Na AFP
KHARTOUM, Sudan WAHAMIAJI haramu 10 walikufa na wengine 300 kuachwa na walanguzi wakitapatapa katika jua kali la jangwa la Sudanese-Libya, huku wengine wakiwa katika hali mbaya kiafya, maafisa wa Sudan walisema jana.
“Wana njaa na kiu kingi sana,” Abdelaziz Hassan Salih, afisa mkuu wa Wizara ya Mashauri ya Nchi za Kigeni wa Sudan, aliliambia shirika la habari la SUNA.
Genge la walanguzi wa binadamu “liliwaagiza washuke kutoka magarini mwao”, alisema Salih.
Aliongeza kwamba ni kawaida kwa walanguzi kuwaachilia wahamiaji wao baada ya kupokea malipo.
“Wanajali kuhusu pesa pekee,” Salih akasema. 
Miongoni mwa waliokufa ni raia sita wa Sudan, wawili wa Ethiopia na mmoja wa Eritrea, pamoja na mwingine ambaye uraia wake haujulikani, alieleza.
Msemaji wa jeshi la Sudan, Sawarmi Khaled Saad awali alikuwa amesema kuwa rais tisa wa Sudan walikufa. “Walikuwa wakielekea Libya kama wahamiaji.
Walanguzi waliwaacha jangwan, kwenye mpaka wa Sudan na Libya,” akasema.


