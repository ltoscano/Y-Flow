
Murkomen akashifu Cord
Na KNA
MARAKWET SENETA Kipchumba Murkomen amewakashifu wanachama wa muungano wa Cord kwa kupanga kuitisha maandamano ya umma. 
Seneta huyo wa Kaunti ya Elgeyo Marakwet alisema huu sio wakati wa kuitisha maandamano ya umma akisema viongozi wote bila kujali misingi yao ya kisiasa wanapasa kujitahidi kuona kwamba wananchi wanapata huduma.
Hivyo basi seneta huyo alisema badala ya Cord kuitisha maandamano wanafaa kuishinikiza serikali itoe huduma kwa wananchi akisema ni jukumu la kila kiongozi kuona kwamba nchi inasonga mbele kimaendeleo.
Akizungumza katika shule ya upili ya wasichana ya Kapsowar Kaunti ndogo ya Marakwet Magharibi, Murkomen alisema Wakenya bado hawajasahau matukio ya mwaka wa 2008 yaliyosababishwa na maandamano ya umma.
Alishauri viongozi kuchunga wanayosema katika mikutano ya umma.


