
Top Fry washinda shingo upande
NA GEOFFREY ANENE
MABINGWA watetezi Top Fry Nakuru hawakufurahia kupata ushindi wa bwerere baada wapinzani wao Chuo Kikuu cha Nairobi, Mean Machine kukosa kufika uwanjani Nakuru kwa mechi ya Ligi Kuu ya raga nchini jana. 
Kitendo hicho cha wavuta-mkia wapya Mean Machine kilipelekea Nakuru kupewa ushindi wa 20-0 na alama nne za bwerere. Kama Nakuru wangeshinda kwa ushindi wa zaidi ya 24-0 wangepata alama tano walizokusudia kukusanya kutoka kipute hicho.
“Wametukosesha furaha kwa sababu lengo letu ilikuwa kushinda mchuano huu kwa ushindi mkubwa ili tupate alama zote tano.
Machine kukosa kufika uwanjani inaamanisha kuwa ushindi tuliopewa wa 20-0 leo hautuwezeshi kuzoa alama tano,” alisema kocha aliyeingoza Kenya kufika fanaili ya Bara Afrika ya raga saba wiki mbili zilizopita huko Zimbabwe, Gibson Weru ambaye ni mchezaji wa Nakuru.
Vijana hao Dominique Habimana sasa wana pointi 24 kutokana na mechi tano.


