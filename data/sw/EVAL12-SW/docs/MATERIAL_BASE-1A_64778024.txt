
BANDARI FC ITAPEWA LINI JAMII YA PWANI?
TANGU kutangazwe mwaka mmoja na zaidi kuwa timu ya Bandari FC itakuwa mikononi mwa jamii, hakuna matokeo ya wazi yameonekana ya kuonyesha jambo hilo limetekelezwa.
Baadhi ya wapenda soka wa T mkoani Pwani hivi sasa wanajiuliza ni kwa nini afisi ya klabu hiyo ya Bandari FC imekuwa kimya na kuficha habari juu ya jambo hilo kwani wanaamini timu hiyo ikiwa mikononi mwa jamii itafanya vyema kwenye ushiriki wake wa Ligi Kuu ya Kenya.
Aliyekuwa mchezaji wa timu hiyo miaka iliyopita, Ricky Solomon ni miongoni mwa wale wanaotaka kufanyike mipango ya haraka kuhakikisha timu hiyo imo mikononi mwa watu watakaochaguliwa na wanachama wa klabu hiyo.
“Tunaambiwa timu itakuwa mikononi mwa jamii lakini jambo hilo twaliona kama ndoto kwani hakuna jambo lolote ambalo limeonekana kama timu inarudi na kusimamiwa na watu wa Pwani,” akasema Solomon.
Beki huyo wa zamani wa Bandari na Harambee Stars anasema anahuzunishwa na kuiona timu hiyo ambayo inadhaminiwa na Halmashauri ya Bandari za Kenya inashindwa kumaliza kwenye nafasi tatu za juu katika ngazi ya ligi ya taifa.
“Jambo gani ambalo Band inakosa hata isifanye vizuri kwen ligi kuu? Ni kwa nini tufurahi kubaki kwenye ligi wakati ambapo tunahitajika kufurahi timu yetu imalize kwenye nafasi tatu za juu katika ligi hiyo?” akauliza Solomon. 
Solomon ambaye ni Mwenyekiti wa Chama cha Makocha cha Kenya (Kefoca) anapendekeza maafisa wa Bandari FC waanze kuandikisha wanachama na baadaye kufanyike uchaguzi ambapo wanachama wawachagua viongozi wa kuendesha mambo ya klabu.
“Bila ya kufanya hivyo, tutajua klabu bado haijakuwa mikononi mwa jamii. Tunataka klabu ipelekwe na watu wenye uzoefu wa kupeleka mambo ya klabu lakini kwa wakati huu watu aina hiyo hakuna na timu haiwezi kupiga hatua ya maendeleo,” akasema.
Mbali na kutaka ufanyike uchaguzi wa kuchaguwa viongozi wa Bandari FC, Solomon anapendekeza klabu hiyo ibadilishwe jina na kuitwa Coast United FC. “Tunataka pia jina la klabu libadilishwe liwe na maana ya jamii ya Pwani,” akasema Kumekuwa na taabu ya maafisa wa benchi la ufundi kutoa habari juu ya maendeleo ya maandalizi ya msimu mpya wa mwaka huu wa 2015. Kumekuwa na taabu ya kuwasiliana na wakufunzi pamoja na mkurugenzi wa ufundi kwani mara nyingi simu zao hazijibiwi.
Lakini Mwenyekiti wa Bandari Fan Club (BFC), Ernest Mbal anya aliweza kuambia Pepeta naPwani kuwa wanafanya mikakati ya kuimarisha klabu yao hiyo ya mashabiki ili kuvutia wafuasi wengi zaidi kushuhudia mechi za timu ya Bandari FC.
“Tunatekeleza mipango ya kuwafanya mashabiki wengi wa Pwani wanfika kwenye uwanja wa nyumbani wa Kaunti ya Mombasa kuishangilia timu yao ya Bandari,” akasema Mbalanya.
Anasema wanafanya mipango pia kuwafanya mashabiki kwenda kuiunga mkono inapocheza mechi za ugenini.
“Tuna mipango mipya msimu huu ya kuwafanya watu wa Pwani wengi zaidi kuiunga mkono timu yao kwenye mechi zake. Tuna uhakika kama kutakuwako na mashabiki wa kutosha na kuwashangilia wachezaji, hapana shaka tutashinda mechi nyingi,” akasema Mbalanya.
Kinara huyo alisema wanazunMombasa (TUM) katika kupanga mipango ya kuwahamasisha wanafunzi wa chuo hicho pamoja na mashabiki wengine kuishangilia timu hiyo inapocheza uwanja wa nyumbani.
Mbalanya anasema wanafanya mipango pia ya kupata kikundi cha mashabiki kutoka Chuo Kikuu cha Methodisti cha Meru ili kuhamasisha wanafunzi wake pamoja na mashabiki wengine kuishangilia za bara.
“Nawataka wapenda soka na Wapwani wote wajuwe kuwa Bandari FC ni timu yao na wanawajibika kuishangilia katika mechi zao zote.
Tuiungeni mkono kidhati timu yetu hii ili ipate kushinda ligi kuu ama kumaliza kwenye nafasi bora,” akasema Mbalanya.
Ingawa imekuwa taabu ya kuwapata maafisa wa benchi la ufundi kueleza juu ya usajili wa wanasoka wapya katika timu hiyo, Mbalanya aliambvia Pepeta na Pwani kuwa klabu hiyo imeshasajili wachezaji watatu wapya kwa ajili ya kuimarisha kikosi cha msimu huu.
Mbalanya alisema klabu hiyo imewasajili kiungo bora wa mwaka 2010, Anthony Kimati kutoka klabu ya ligi kuu ya Sofapaka na mwingine ni Anthony Katana, straika wa shule ya upili ya Kwale High iliyoko Pwani Kusini na kiungo John Ndirangu kutoka klabu ya Top Fry.
Kinara huyo alisema wana mipango ya kutafuta wanasoka kutoka sehemu nyingine za Mkoa wa Pwani ambao wanaweza kufikia viwango vya kucheza ligi kuu. Aliwaomba wanasoka wenye kutambua wana viwango hivyo kufika uwanja wa mazoezini wa Mbaraki Sports Club kwa majaribio.


