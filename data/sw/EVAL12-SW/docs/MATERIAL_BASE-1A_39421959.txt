
Taa za kisasa kufanya makavazi kuwa kivutio
MAKAVAZI ya Kenya National Archives yamepata taa mpya za kidijitali za LED zitakazotumika katika jengo hilo na ambazo zinatarajiwa kulirembesha pamoja na kuboresha umuhimu wake kama jengo linalohifadhi historia. 
Taa hizo ambazo zmewekwa kwa hisani ya kampuni ya Philips zinatarajiwa kupunguza utumizi wa kawi kwa hadi asilimia 80.
Jengo hilo lililopo katikati mwa jiji la Nairobi lilijengwa 1931 ingawaje mwanzoni lilitumika kama benki kabla ya kufanywa makavazi.
Kuwekwa kwa taa hizo kunatarajiwa kuimarisha urembo wake hatua ambayo pia itavutia utalii.
"Ni wakati wa kujivunia kuona juhudi zetu zikibadilisha makavazi haya," alisema Meneja Mkuu wa Philips Lighting East Africa, Bi Mary Kuria. 


