
Mbunge wa zamani achaguliwa kinara
MBUNGE wa zamani wa Rangwe Martin Ogindo jana alichaguliwa kama mwenyekiti mpya wa chama cha ODM kaunti ya Homa Bay, huku mwanasiasa wa Kasipul Charles Ong’ondo akichaguliwa kama naibu.
Uchaguzi huo ulifanywa baada ya kutimuliwa kwa Otieno Kajwang na naibu wake Monica Amolo kufuatia mzozo wa kisiasa uliokumba ofisi ya ODM kinara katika kaunti hiyo miezi michache iliyopita.
Ogindo na Ong’ondo waliapishwa katika hafla iliyoendeshwa na mbunge wa Karachuonyo James Rege.
Hafla hiyo katika kituo cha mafunzo ya kilimo Homa Bay ilihudhuriwa na wajumbe wa kaunti na wenyekiti wa maeneo bunge; Evance Ndege wa Kasipul, Ogina Nyabola wa Ndhiwa, James Pete wa Homa Bay Town mjini, Collince Oure wa Suba.
Na KNA 


