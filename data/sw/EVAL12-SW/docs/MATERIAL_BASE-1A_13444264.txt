
Yabainika mwezi wa Sarteni una rangi tatu

NASA, mapema wiki hii, ilisema kuwa picha zilizonaswa na mtambo wake wa Cassini zilionyesha kuwa mwezi wa Titan ‘umepambwa’ kwa rangi za bluu, nyekundu na kijani kibichi.
Kulingana na NASA, picha hizo zilinaswa mwezi uliopita wakati mtambo wa Cassini ulipita umbali wa kilomita 9,900 kutoka kwenye mwezi huo. Tatans ni miongoni mwa miezi 62 inayozunguka sayari ya Sarteni.
Baadhi ya miezi mingine mikubwa inayozunguka sayari hiyo ni Mimas, Enceladus, Tethys, Dione, Rhea.
Mtambo wa Cassini ulirushwa angani na taasisi ya NASA kwa ushirikiano na taasisi za kutafiti anga za juu za Ulaya (ESA) na Italia (ISA) mwaka wa 1997. Mtambo huo uliwasili katika sayari ya Sarteni Julai 2004.
Wanasayansi walipeleka mtambo wa Cassini katika Sarteni kwa lengo la kukusanya habari muhimu kuhusiana na sayari hiyo pamoja na miezi yake yote 62.
Mtambo wa Cassini utaendelea kutafiti sayari hiyo hadi mwaka wa 2017 na kisha kusambaratika katika anga za juu..
CHEMBECHEMBE ZINAZOZUA MIALE YA JUA ‘KUCHOMA’ JUPITA Watafiti wamegundua chembechembe katika anga za juu zinazozuia miale ya jua ‘kuchoma’ sayari ya Jupita.
Wanasayansi kutoka katika Chuo Kikuu cha California, Santa Cruz walisema kuwa chembechembe hizo zinazoaminika kuwa katikati ya Jupita na jua zinapunguza joto linalofikia sayari hiyo.
“Hatimaye tumefanikiwa kutegua kitendawili kuhusina na sababu ya sayari kuwa na joto la kadri,”
akasema Dkt Xi Zhang, kiongozi wa watafiti hao.
Wanasayansi hao walifanya ugunduzi huo baada ya kutathmini kwa kina data zilizokusanywa na vifaa vya NASA kutoka katika sayari hiyo.
“Sasa tunaamini kuwa joto chembechembe zilizo angani ndizo hurekebisha hali ya hewa katika sayari ya Jupita,” akasem Dkt Zhang.
Wanasayansi hao walisema kuwa chembechembe hizo hutokana na milipuko ya volikeno.
“Awali hatukufahamu umuhimu wa chembechembe zilizoko angani ambazo hutokana na milipuko ya volikeno pamoja na shughuli nyinginezo,” akasema. Hayo yanajiri huku NASA ikipanga kutuma kifaa chake kwenye mwezi wa sayari ya Jupita unaofahamika kama ‘Europa’ kufikia mwaka wa 2022. “Tumeanzisha mikakati ya ku - taka kuelekeza kifaa chetu katikasayari ya Jupita kwa lengo la kuchunguza mwezi wake unaofahamika kama Europa,” akasema Robert Pappalardo, mtafiti wa NASAanayeongoza kikosi cha wanasayansi wanaotekeleza mradi huo.
“Taasisi ya NASA imetuagiza kuanzisha utafiti na kutathminikiasi cha fedha zitakazohitajika pamoja na matakwa mengineyo ili kufanikisha mradi huo,” akaongezea.
Mwezi wa Europa umefunikwa na barafu na inaaminika kuwa ndani ya barafu hiyo kuna bahari yenye kina cha kilomita 20.
“Miezi mingine mitano katika anga za juu inaaminika kufunikwa kwa barafu nzito na hata bahari,”anasema Kevin Hand, naibu wa mwanasayansi mkuu katika masuala ya utafiti kuhusu mfumo wajua.
Hata hivyo, mtambo utakaotumiwa kwenda kutafiti mwezi waEuropa haujapatiwa jina. Mtambo huo unatarajiwa kufanya utafitikatika mwezi wa Europa kwa takribani miaka miwili unusu.
Europa ni miongoni mwa miezi 67 inayozunguka sayari ya Jupita. Miezi mikubwa ambayo pia inazunguka Jupita ni Lo, Ganymede, Callistoysithea, Elara, Ananke, Carme, Pasiphae kati ya mingineyo.
Zimekusanywa na LEONARD ONYANGO 


