
Wakazi waitaka serikali iwajengee mabwawa ya maji
POKOT NA OSCAR KAKAI
WAKAZI wa eneo la Kases wilayani Pokot Kaskazini, Pokot Magharibi wanaitaka serikali kujenga mabwawa ya maji katika eneo hilo ili kuwasaida kupata maji safi huku wakilalalamikia kutembea mwendo mrefu ili kupata maji japo chafu. 
Wakizungumzana na Taifa Leo wakazi hao wanahofia kuzuka kwa mkurupuko wa maradhi yanayotokana na maji chafu baada yao kulazimika kutumia maji chafu kutoka kwa bwawa moja ambalo linatumika na mifugo, hali ambayo wanasema ni hatari kwa afya yao.
Wakazi hao wamefichua kuwa, wanalazimika kutumia maji chafu kutokana na ukosefu wa mabwawa ya maji huku eneo hilo likishuhudia ukame kwa kipindi kirefu huku watoto wakiathirika pakubwa.


