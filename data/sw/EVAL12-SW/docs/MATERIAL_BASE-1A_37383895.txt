
Ripoti: Mbadi mchangiaji bora bungeni
Na JOHN NGIRACHU
MBUNGE wa Suba John Mbadi ameorodheshwa kama mbunge mchangiaji zaidi katika Bunge la Kitaifa, kulingana na ukaguzi wa matokeo ya wabunge yanayoangalia jinsi wamechangia katika mijadala. 
Ukaguzi huo uliofanywa na shirika la Mzalendo, linalofuatilia jinsi wabunge wanavyoendesha shughuli zao bungeni, ulisema kuwa Bw Mbadi ambaye majuzi alipandishwa ngazi kuwa mwenyekiti wa Chama cha Orange Democratic Movement (ODM), Na JOHN NGIRACHU alizungumza mara 808 bungeni katika mwaka uliomalizika.
Hata hivyo, wenzake Tom Kajwang’ na Aden Duale wameongea mara nyingi zaidi kulingana na nyadhfa zao, ambapo Bw Kajwang’ amechangia mara 2,433 naye Bw Duale mara 2,418.
Bw Kajwang’, ambaye ni mbunge wa Ruaraka, ni mwanachama wa jopo la Spika na mara kwa mara huongoza bora bungeni miswada ikisomwa kwa mara ya tatu.
Bw Duale ni Kiongozi wa Walio Wengi Bungeni na kwa hivyo, huzungumza kwa niaba ya urais, na kufahamisha Bunge kila Alhamisi kuhusiana na ajenda ya juma linalofuata, kuwasilisha stakabadhi na pia hoja za serikali. Yeye pia hupewa kipaumbele kuchangia katika mijadala kwa sababu ya nafasi yake.
Kwa upande wake Mbadi asiye na wadhifa wowote bungeni, yeye hutegemea tu kuonekana na Spika anapotaka kuchangia. Bw Mbali alituzwa kwa kuwa mwakilishi bora katika ufuatiliaji wa masuala kama kuulizia kuhusu mishahara, marupurupu na magari yaliyotengewa wanachama wa tume za kikatiba mwaka jana.
Mkurugenzi wa shirika la Mzalendo, Bi Jessica Musila, alisema kuwa namna ambavyo maelezo yanavyokusanywa katika kumbukumbu za bunge hufanya utathmini kuwa mgumu.
Ukaguzi wa shirika hilo uliangazia zaidi ya majuma 29.


