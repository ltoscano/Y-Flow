
Wazuiwa kuacha maiti kwa mshukiwa
Na HENRY NYARORA
POLISI wa kupambana na ghasia katika Kaunti ya Nyamira jana waliwazuia waombolezaji kutelekeza mwili wa mfanyabiashara mashuhuri nyumbani kwa mtu anayeshukiwa kuipanga mauaji yake.
Maafisa wa usalama kutoka kikosi cha utawala na kile cha kawaida wakiongozwa na kamanda wa kituo cha polisi cha Nyamira, Bw David Muange, waliwazuia waombolezaji waliokuwa wanabeba mwili wa marehemu Kennedy Nyaribo Mosaria kuuacha nyumbani kwa mshukiwa wa mauaji hayo.
Marehemu alipigwa risasi na kuawa na watu wawili alipokuwa akifunga usiku wa Desemba 20, 2014 katika soko la Kebirigo, Nyamira Kusini. 
Wauaji hawakuiba chochote wakati wa kisa hicho, na waombolezaji hao wanaamini waliotenda maofu hayo hawakuwa wezi bali walikodishwa.
Walimwambia Bw Muange kuwa walitaka kuacha mwili wa marehemu kwenye baa ya mshukiwa kwa sababu wanashuku ndiye alipanga mauaji.
Walikuwa wametoa mwili huo mochari ya hospitali kuu ya Nyamira ambako ulikuwa unahifadhiwa.
Walidai mwenye baa hiyo alikuwa anahusika n mauaji ya Nyaribo kwa sababu familia zao hazielewani.
Lakini Bw Muange aliwaambia kuandikisha taarifa kuhusu mauaji hayo ili aweze kuchukua hatua.


