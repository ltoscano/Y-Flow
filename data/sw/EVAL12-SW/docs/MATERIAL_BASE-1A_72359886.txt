
Mradi wa kuinua ukuzaji chakula kufaa kaunti 21
SERIKALI itatumia Sh5 bilioni kupitia mradi maalum wa kupambana na njaa kusaidia kaunti 21 kukuza mimea inayostahimili kiangazi.
Mpango huo utatekelezwa katika kaunti za Siaya, Kisumu, Homa Bay na Migori, Murang'a, Nyandarua, Nyeri na Kiambu.
Kaunti zingine ambazo zitanufaika katika mradi huo ni Marsabit, Isiolo, Meru, Tharaka Nithi, Kitui na Machakos.
Taita Taveta, Tana River, Kilifi, Kwale, Garissa, Wajir na Mandera pia zimelengwa. 
Katika kipindi cha mradi huo, serikali inanuia kutoa tani 40,000 za mimea asilia na fatalaiza.
Kwa mujibu wa Mkurugenzi wa Mpango wa Unyunyiziaji mashamba maji hapa nchini, Bw Robinson Gaita, ufadhili wa miradi hiyo utafanikishwa kupitia ushirikiano wa Benki ya Dunia (WB), Muungano wa Ulaya (EU) na hazina ya kimataifa ya kilimo (IFAD).
Na MWANGI MUIRURI 


