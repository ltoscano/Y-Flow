
Shika Adabu FC yaadhibu Vyema
MOMBASA: Shika Adabu FC ilijiondolea fedheha kwenye kinyangâ€™anyiro cha kuwania taji la Mishi Mboko Supa Cup kwa kuikomoa Vyemani United kwa mabao 4-2 kupitia mikwaju ya penalti kwenye patashika ya robo fainali iliyoandaliwa katika uwanja wa Tough Boys Ujamaa Likoni. 
Mwamuzi wa dimba hilo alilazimika kutumia sheria ya mikwaju ya matuta ili kubaini mshindi wa dimba hilo baada ya miamba hiyo kuumiza nyasi na kuagana kwa sare tasa katika muda wa kawaida. Kufuatia ushindi huo,vijana wa Shika Adabu sasa wamepangiwa kuvaana na Napoli FC kwnye hatua za nusu fainali ilhali vijana wa Panama FC watakuwa wageni wa Survival FC kwwnye nusu fainali ya kwanza ya dimba hilo.Mshindi wa dimba hilo atatia kibindoni shilingi laki moja.


