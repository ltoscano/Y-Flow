
Mwaka 2016 ni muhimu kwa Jubilee kijitakasa kutokana na kashfa za 2015
MWAKA wa 2015 ni mwaka ambao serikali ya Jubilee ingetaka kusahau na kuzika kumbukumbu zake kwenye kaburi la sahau.
Ni mwaka ambao kulishuhudiwa shinikizo kutoka kwa upinzani, wanaharakati na mashirika yasiyo ya kiserikali na wakati mwingine kanisa kupitia viongozi wake. Serikali ilikashifiwa vikali hasa kutokana na jinamizi la ufisadi ambalo lilienea katika kila sekta.
Shinikizo hizi zilionekana kuumbua serikali na kuifanya kuonekana kana kwamba ni vinyago vilivyochaguliwa kujaza nafasi za serikali na baada ya muhula wavyo kukamilika viende zao.
Sakata kuu iliyofanya baadhi ya Wakenya kupoteza imani na serikali ni la Eurobond.
Iwapo kuna mwaka ambao utakuwa na umuhimu kwa serikali ya Jubilee ni mwaka huu wa 2016. Huenda uamue iwapo watachaguliwa kwa mara ya pili na kuundia njia Naibu wa Rais kushinda uchaguzi wa mwaka wa 2022.
Ni zamu ya Rais Kenyatta kutakasa nyumba yake. Hapa anahitajika kuziba mianya na mashimo yaliyoachwa na ufisadi. MBURU SAMWEL, Chuo Kikuu cha Chuka Shindano la Mpesa linakera IDADI kubwa ya Wakenya wanasema kuwa Safaricom kweli ni chaguo njema.
Lakini chochote kizuri kina ubaya wake. Kampuni hii sasa imeleta shindano la `Lipa naMpesa, Shinda Nyumba ya vyumba tatu'.
Shindano hili huenda litawakera Wakenya kadhaa kwani wanalazimishwa kulipa kodi zao wakitumia huduma hii.
Mtandao wa intaneti pia un awakera wasomi. ENDERE ALI, Kisumu Viongozi wasieneze ukabila KATIKA siasa ambazo viongozi wanaendeleza kwa sasa, ni thibitisho kamili kuwa wameigawa Kenya kwa ukabila.
Kampeni wanazozifanya wanasiasa zina misingi ya ukabila kwani wao huchukulia Wakenya kikabila vivo hivyo.
Jambo hili limeenea hadi kwenye vyuo vikuu na kuleta mapigano kwani wanafunzi wayatenda yayo hayo ya wanasiasa.
Kaunti zimeleta tofauti na tofauti kuu ikiwa ni kuweko kwa mipaka ya kikabila. Umuhimu wa migao ya Kaunti umekosa kusikika ama kuonekana vema kwa ajili tu ya ukabila. Jambo hili limeleta uhasama mkubwa zaidi haswa kwa jamii husika.
Kwa Wakenya wapendwa, huu ni wakati mwafaka kuwatenga viongozi hawa wasio na maono. Kusimama imara kama jamii moja iwe ndio mwelekeo wetu.
JOHN KIRAGU, Heko Taifa Leo kwa kazi bora KWA kweli chanda chema huvishwa pete. Taifa Leo inafanya jambo la kuigwa na kupigiwa mfano kwani watu wengi sana sana haswa wale wa vyuo vikuu wamekuwa maarufu na pia kupata nafasi za kazi kupitia uandishi wa Kiswahili wanapotuma makala katika Taifa Leo.
Hongera sana kwa wafanyakazi wote wa Taifa Leo kwa kazi nzuri zaidi iliyofanya mwaka 2015 ya kuelimisha, kushauri, kuonya na kuhakikisha kuwa jumbe mbalimbali zinazotumwa na wanachi zinafikia jamii mbalimbali nchini. MARY KAMAU, Chuo Kikuu cha Kabianga Chuo Kikuu cha Chuka Rais Uhuru ni mnyenyekevu KWELI Wakenya wanapenda kushangaza bila chochote. Hii ni kwa sababu hivi karibuni, wengi walieleza ghadhabu yao kwa Rais Uhuru Kenyatta baada ya kutazama kanda fupi ya video iliyowekwa mtandaoni akiendesha gari bila kufunga mkanda wa usalama.
Ni wazi kwamba Wakenya wengi hawamjui Rais Kenyatta vizuri. Ni kwa sababu hii huwa wanadhani hawezi kujiendeshea gari na wakashtuka kwa kukosa kuona msafara wa pikipiki zake au magari mengi ya kumlinda.
Ukweli ni kwamba kama Wakenya wengi wamjuao, Uhuru ni mzuri sana na tena mnyenyekevu. Ni kwa sababu hii hata wakati ambao alikuwa mbunge wa hapa, alikuwa mtu ambaye anapenda sana kuwa na raia wa kawaida.
KIMANI wa NJUGUNA, Gatundu Kusini Wapandishao karo wazimwe NINGEPENDA kuomba serikali kupitia Wizara ya Elimu iwachunguze maafisa wa elimu katika kaunti kwa kuwa wao ndio wanashirikiana na walimu wakuu kupandisha karo katika shule za umma. Mimi mtoto wangu mwaka jana nililipa Sh23,000 na mwaka huu natakikana nilipe Sh32,000.
Katika mkutano wa wazazi wote kulikuwa na mmoja wa wasimamizi wa elimu wa kaunti na akakubalina na hiyo ada mpya ya karo.
Maafisa hao ambao ni wawakilishi wa serikali kuu katika kaunti hufahamu kinachoendelea katika shule za umma.
HASSAN DAMNAN, Nairobi


