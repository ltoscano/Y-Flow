
Tujiandae kabla hatujawa Tanzania ya viwanda
Mhariri, Napongeza gazeti lako kwa mara nyingine tena kwa kutoa maoni yetu kwa uhalisia wake.
Napenda kuishauri Serikali yangu kwa ustawi wa Taifa letu ili Tanzania iwe ya viwanda tunahitaji kwanza kugundua tatizo lililosababisha viwanda vyetu kufa, hili si wazo jipya la kuwa na Tanzania ya viwanda bali ni marudio.
Kwani tuliwahi kuwa na viwanda vyetu vya umma na vyombo vyetu vya usafiri. tuliwahi kuwa na kiwanda cha Bora shoes, Tafico, Mwatex, Sunguratex, NMC (Shirika la Taifa la usagishaji), MOPROCO (Kiwanda cha kusindika mafuta).
Tanzania tuliwahi kuwa na mabasi ya Kamata (kampuni ya Mabasi Tanzania) na amini kwa wakati ule kila Mkoa ulikuwa na mabasi yake ya usafirishaji. Tulikuwa na reli ya kati ya Dar, Tanga hadi Moshi ambayo imekufa aheri walau ile ya Dar hadi Kigoma ikiendelea kufanya kazi baada ya kutambua udhaifu wetu ulioturudisha nyuma ulikuwa wapi tuingie sasa kwenye uwekezaji wa viwanda, tusikurupuke. Nabort Kimaro, Kilimanjaro.


