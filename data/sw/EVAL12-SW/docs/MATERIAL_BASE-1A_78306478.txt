
Kenya ilipoteza mamilioni kupitia teknolojia ya kisasa
KENYA inapoteza takriban Sh5 bilioni kutokana na wizi wa kiteknolojia.
Kulingana na ripoti iliyotolewa knolojia.
Kulingana na ripoti iliyotolewa mapema mwaka huu, kampuni na mashirika yalipoteza kufikia Sh2.1 bilioni kutokana na wizi huo kufikia mwisho wa mwaka jana.
Pia watu binafsi walipoteza mamilioni ya pesa kutokana na wizi wa njia za kimawasiliano.
Wakati huu matumizi ya mtandao wa intaneti na vifaa vya teknolojia mpya kama simu na kompykuta yanapoendelea kuimarika, serikali imepata changamoto kubwa ya kuzuia wizi kupitia kwa mitandao.
Uhalifu huu umetokea wakati ambapo kumekuwa na mafanuikio makubwa katika tekinolojia hasa kuhusu shughuli za kifedha.
Imekuwa rahisi kupata na kutumia pesa kwa njia ya simu kupitia kwa njia ya mtandao.
Vile vile imekuwa rahisi kutoa pesa benki na kuweka moja kwa moja kwa akaunti ya simu ya mkononi kupitia kwa mitandao ya kimawasiliano. Pia watu wanaweza kulipia bidhaa kwa kutumia kadi badala ya kutoa pesa taslimu.
Hali hii imerahisisha mambo kwa watu wengi lakini pia imewaweka maelfu ya watu na mashirika katika hatari ya kutapeliwa kupitia teknolojia mpya yenye uwezo mkubwa.
Kulingana na wataalamu, watu wanafaa kuelewa vyema aina ya teknolojia wanayoitumia na jinsi ya kujikinga kutokana na wizi unaoweza kutekelezwa kupitia tekinolojia..
Tayari kesi inaendelea mahakamani ya raia 77 kutoka China waliokuwa kwa madai ya kutengeneza makao katika mtaa wa Runda jijini Nairobi ya kutapeli wananchi kwa njia ya mtandao wa mawasiliano.
Visa vya wizi wa aina hiyo ni vingi nchini kutokana na hali kwamba watu wanatumia teknolojia mpya na wasiyoielewa.
Kwa mfano, mara kwa mara watu wanapoingia katika maeneo ya kutoa huduma za intaneti huwa wanaacha neno lao siri K ya kufungua akaunti zao za barua pepe au mitandao ya kijamii ikiwa wazi. Kutokana na hili, ni rahisi kwa wale wanaolewa tekinolojia kuingilia akaunti hiyo na labda kupata habari muhimu kama vile akaunti za benki na kuitumia kutekeleza wizi.
Pia matapeli hutumia akaunti za muathiriwa za kijamii au barua pepe kuitisha pesa kutoka kwa marafiki wa muathiriwa ambao hawana habari ya kuingiliwa kwa akaunti zao.
Wakenya kufikia 5,000 katika mtandao wa kijamii wa Facebook wamepatikana na mtego huo na wamepoteza mamilioni ya pesa mwaka huu.
Pia matapeli wamejua njia za kujua maneno fiche yanayolinda akaunti za benki, Mpesa na njia zingine za utoaji na uwekaji wa pesa kwa njia ya kimtandao.
Wavuti wa Idara ya Polisi na Benki Kuu nchini uliathiriwa pia kutokana na kuingiliwa kwa namna hiyo. Ilikuwa miongoni mwa wavuti 103 za serikali zilizoathiriwa na kuingiliwa kwa namna hiyo.
Kulingana na Wizara ya Habari na Mawasiliano nchini, nchi ya Kenya ni ya nne baada ya Algeria, Misri na Afrika Kusini katika wizi wa kutumia mtandao wa mawasiliano katika bara la Afrika.
Kulingana na Bw William Makatiani wa kampuni ya utafiti wa kiteknolojia na habari ya Serianu , kulikuwa na ongezeko la mashambulizi ya mtandao mwaka wa 2013 kwa asilimia 108 kutoka mashambulizi 5.4 milioni ikilinganishwa na mashambulizi 2.6 milioni mwaka wa 2012.
Katibu wa Wizara ya Mawasiliano, Bw Joseph Tiampati wakati wa kuzindua ripoti hiyo alisema kwamba kutokana na ongezeko la wizi wa kimtandao, watu wengi wameanza kuogopa kutumia kadi kufanya biashara.
Katibu huyo alisema kwamba uhalifu wa mtandao unavuruga sekta ya ujuzi wa kiasili na uvumbuzi na unahujumu pia uwekezaji.
Kutokana na hilo, alisema, serikali imo mbioni kuzindua mikakati ya kuwalinda wananchi dhidi ya mashambulizi ya mtandaoni.
Alisema ripoti kutokana na utafiti uliofanywa inaonyesha kuwa uhalifu wa mtandaoni umevuka mipaka zaidi ya wizi na ulaghai wa fedha kwani sasa magaidi wanatumia mtandao kupata vijana wa kujiunga nao katika ugaidi.
Imebainika kuwa vijana wengi kutoka humu nchini wamejiunga na kundi la kigaidi la AlShabaab. Baadhi yao hujiunga na kundi hilo kupitia kwa mtandao, ripoti hiyo ilisema. 


