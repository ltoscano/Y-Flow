
Kamishna aonya wale wanaozua hofu
Na MWANDISHI WETU
TRANS NZOIA NAIBU wa kamishna wa Kaunti ya Trans-Nzoia ameonya vikali wale wanaosambaza vijikaratasi vya kuzua hofu kwa wakazi wa Matumbei eneo bunge la Endebess Kaunti ndogo ya Kwanza, Trans-Nzoia watachukuliwa hatua kali.
Bw Peter Maina ambaye ni naibu wa Kamishna ambaye anasimamia Kaunti ndogo ya Kwanza alisema kila raia wa Kenya ana uhuru wa kuishi kila mahali bila kuangalia kabila wala mrengo wa kisiasa. 
Akihutubia wakazi wa Endebess katika mkutano wa usalama uliyoandaliwa makao makuu ya wilaya ya Kwanza Endebess.
Bw Maina alisema amepata habari za usambazaji wa vijikaratasi vya vitisho kwa jamii zinazoishi Matumbei na kupata nakala ya vijikatasi hivyo ambavyo viliandikwa kwa mkono vikiwaonya wapiga kura katika eneo hili.


