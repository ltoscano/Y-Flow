
GHARAMA ZA SIMU NCHINI BADO ZIKO JUU-TCRA

July 31, 2016

Tanzania pamoja na kupunguza gharama za muingiliano wa simu kutoka shilingi113 hadi 34, bado miongoni mwa nchi zinazotoza bei kubwa ya huduma za mawasiliano ukilinganisha n a kipato cha wananchi walio wengi. Pia gharama hizo za mawasiliano ni changamoto kubwa kwa Baraza la Ushauri la Watumiaji w a Huduma za Mawasiliano nchini(TCRA-CCC) na jitihada zinahitajika kupunguza bei hizo ambazo ni kikwazo kwa uchumi wa nchi yetu
Kauli hiyo ilitolewa jana jijini Mwanza na Makamu Mwenyekiti wa TCRA- CCC, Joseph Kessy, wakati akimkaribisha mgeni rasmi katika semina ya kutoa elimu kwa watumi aji wa huduma ya mawasiliano na utangazaji,juu ya haki na wajibu wao kama watumiaji.
Alisema gharama za muingiliano wa simu ni kubwa kwa TCRA- CCC pamoja na wadau wengine,wakiwemo Mamlaka ya Mawasiliano(TCRA)na Serikali.
Aidha alidai kuwa pamoja na bei kuwa kubwa idadi ya wateja imeongezeka kutoka 100,000 hadi kufikia milioni 25 tangu mwaka 1995 h adi sasa na huduma hizo za mawasiliano hazina uwiano kati ya mijini na vijijini sababu ya kuwekezwa mjini ambako asilimia 20 ya Watan zania wote inaishi.
Alisema kuwa ukuaji huo wa teknolojia umekuwa na changamoto nyingi kwa w adau wa sekta ya mawasiliano baadhi zikiwa ni matumizi yasiyo sahihi ya huduma na kusababisha uvunjifu wa amani, matukio ya wizi kwa njia ya mitandao , kuchafuliana majina na kutuma ujumbe mfupi unaochochea uhalifu. Akifungua semina hiyo Mkuu wa Mkoa Mhandisi Everist Ndikilo, alisema ni muhimu baraza likazidi kuwaelimisha na kushauriana na watumiaji huduma za mawasiliano pamoja n a wadau wengine ili wafahamu haki, sheria na majukumu yao.
Alisema sheria imeipa elimu kwa umma kipaumbele na ina uwezo wa kumkomboa mwanadamu kifikra, kimawazo na kimaadili , hivyo Baraza linayo kazi kubwa ya kubuni na kuweka mipango na mikakati ya kuimaris ha elimu kwa watumiaji wa sekta ya mawasiliano.
Mhandisi Ndikilo alidai moja ya mafanikio maku bwa katika nyanja ya teknolojia ya habari na mawasiliano yameletwa na utandawazi ambao msingi wake mkubwa ni maendeleo ya sayansi na teknolojia.
” Faida za teknolojia kwa watumiaji wa huduma hizi ni nyingi. mfano ukichukulia simu za mkononi,takwimu zinaonyesha kuna watumiaji milioni 25 kulinganisha na watumiaji 100,000 mwaka1995,” alisema.


