
Wabunge 2 wa Jubilee watofautiana
Na OSCAR KAKAI
WABUNGE wawili wa chama cha Kanu wametofatiana kuhusu mswada tata kuhusu usalama ambao umo katika bunge la taifa.
Mbunge wa Rongai, Raymond Moi anasema kuwa ataunga mkono mswada huo huku mwenzakewa Kapenguria, Samuel Moroto akipinga.
Wawili hao walichaguliwa kupitia chama cha Kanu chini ya muungano wa Jubilee. 
Raymond Moi ambaye ni mwanawe rais mustaafu Daniel arap Moi s alisema kuwa mswada huo utasaidia kuimarisha usalama nchini kwa sababu unavipa nguvu vikosi vya usalama ili viweze kukabiliana na visa vya uvamizi wa mara kwa mara.
Akiongea jana katika eneo la Talau, katika kaunti ya Pokot Magharibi, kiongozi huyo alisema kuwa anaunga mkono mswada huo sababu unalipa nguvu shirika la ujasusi (NSIS).
“Mswada huo ni mzuri sababu unampa Rais nguvu, mkuu wa polisi na kulipa shirika la ujasusi kushika na kushtaki wahalifu,” akasema.
Mara nyingi kitengo cha ujasusi kimekuwa kikilalama kuwa kinapata habari kuhusu magaidi lakini hakina nguvu za kukabiliana nao,” alisema.
Mbunge huyo alikashfu mrengo wa upinzani kwa kujaribu kulemaza juhudi za serikali za kukabiliana na ukosefu wa usalama nchini kwa kupinga mswada huo.
“Wanacord wanafaa kuacha kupinga kila kitu ambacho serikali inafanya .Hawa wakiwa wapinzani wanastahili kuunga mkono mswada huo sababu sio tu wafausi wa Jubilee wanaostahili kulindwa bali Wakenya wote.Aliapa kuunga mkono mswada huo na kupendekeza marekebisho kiasi .
“Bila sheria kali kesi mahakamani zitatupwa ama wahalifu watoke kwa bondi,” alisema.


