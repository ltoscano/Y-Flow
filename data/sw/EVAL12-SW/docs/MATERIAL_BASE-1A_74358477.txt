
Zingatia Haya Kabla Ya Kupaka Make Up
kWA MUDA MREFU MAKE UP IMEKUWA ni urembo ambao umekuwa ukip Kwa muda mrefu make up imekuwa endelewa na wanawake lengo wengi wakiwa na dhamira ya kupendeza na kubadili mwonekano wao ambao umezoleleka.
Mara nyingi watu wanapopaka make up lazima kuna utofauti unaojitokeza usoni kutokana na kipodozi hiki kufanya kazi ya kungâ€™arisha na kupendezesha uso.
Unapofika wakati wa kupaka make up kwanza unapaswa kuchagua ni ipi itakufaa na kukupendeza je itafaa zaidi ya poda au cream kwa kuwa kila mmoja anapendekezo lake kutokana na namna ambavyo anapata matokeo mazuri.
Mambo ya kuzingatia kabla hujapaka make up Kwanza jaribu kutafuta make up ambayo itaendana na ngozi yako sambamba na rangi ya mwili wako, usipake aina yoyoe ile kwa kuwa umeona mwenzio amepaka na amependeza kwani kila mmoja ana rangi yake na huenda anayotumia mwenzio ikawa na madhara katika ngozi yako. Hivyo basi inakupasa kufanya utafiti kubaini ni make up ipi sahihi na isiyokuwa na madhara katika ngozi yako.
Kwa watu wenye ngozi za mafuta unashauriwa kupaka make up ya poda au ungaunga kwani cream inaweza kuziba vitundu vya hewa katika ngozi ya uso na hatimaye kupelekea kutokwa na chunusi.
Hata kwa wale wenye ngozi kavu wafahamu kuwa make up ya cream haina uwezo wa kukaa muda mrefu katika ngozi kwahiyo kama unahitaji iendelee kuonekana kwa muda usiopungua saa nane ni vyema ukapaka make up ya poda ambayo imezoeleka na wengi. 
Jambo lingine la kutilia msisitizo ni namna ya kupaka aina zote mbili za make up, inashauriwa make up ya poda au unga ipakwe kwa brashi zake maalumu siyo mikono wala kitambaa chochote ambacho hakijawekwa mahususi kwa kazi hiyo.
Ila kwa upande wa make up ya cream au majimaji inapaswa kupakwa kwa mikono na kusambazwa katikauso wote ili kuwe na ulinganifu katika eneo hili linahusudiwa na wanawake wengi.


