
Usikubali mapenzi yakufanye uhisi kama uko polisi
Mpende akupendaye, usimpe muda asiyekuthamini
ENGO la mapenzi sio kukutesa. Mapenzi yapo ili yatupatie faraja. Iwapo kuna mtu ama mwenzako anayefanya uone mapenzi kama kituo cha polisi, huna budi kumwondoa akilini kwako, kwani atakufanya uyaone maisha kwa mtazamo hasi, jambo ambalo halifai na tena sio zuri.
Kupenda ni hiari na wala sio lazima, hivyo unapoona hayaelekei vile unvyofurahia, unayo nafasi na haki ya kuokoa nafsi yako.
Ufanyeje? Hili ni swali ambalo linahitaji majibu yakinifu ili kuondoa vilio vya mapenzi vinavyowakumba wengi.
Nilishawahi kueleza awali kwamba mapenzi yana kanuni zake ambazo zinatakiwa kufuatwa ili kuepusha maumivu.
Kuwa mwaminifu Ukiwa mwaminifu katika ndoa au uhusiano wako, basi itakuwa ni vigumu kwako kuteswa na mapenzi sababu utakuwa umefuata moja ya kanuni zake.
Si busara L kuwa na wapenzi zaidi ya mmoja ukidhani ni ujanja au ni kwenda na wakati, la hasha, utakuwa unachemsha moja kwa moja. Mapenzi hayaendi hivyo na usipokuwa makini utaishia kulia kila mara.
Utakapobainika kuwa wewe si mwaminifu, watu wengi watakutumia kimapenzi kwa faida zao na mwisho watakuacha ungali bado unawahitaji na hapo ndipo mwanzo wa chungu ya mapenzi huanza, yaani kuachwa na mtu ambaye bado unampenda.
Kwa waliowahi kutokewa na hali hiyo, wanaelewa ninachomaanisha.
Acha kurundika wapenzi. Jiheshimu na mapenzi yatakuheshimu! Longo longo! Kudanganya ni sumu kwenye mapenzi, kama wewe ni mzuri wa kupiga porojo katika uhusiano wako, basi mapenzi yatakutesa.
Kwa nini uwe muongo katika mapenzi? Jifunze kuwa mkweli na katika hali ya kawaida, huwezi kukwepa uongo kama huna uaminifu.
Leo uko na huyu, kesho uko na yule, maisha hayo hadi lini rafiki yangu? Utaishia kuwadanganya wanawake hadi lini? Ikiwa wewe ni mwanamke, utawapanga wanaume hadi lini? Unadhani kuchuna mabwana ndiyo maisha yanaishia hapo? Unapoteza muda wako mwingi katika kuhangaikia mapenzi, badala ya kuwaza mambo muhimu ya maendeleo.
Kama huna mpenzi au bado hujampata, basi vuta subira utampata.
Jambo ambalo ni muhimu kuamini ni kuwa kila mmoja ana mwenza wake maishani. Tatizo linakuja pale tunapoishiwa na uvumilivu na badala yake tunageuka watu wa kudandia na kubadilisha wapenzi kama nguo kila kukicha.
Hayo siyo maisha jamani. Vuta subira, msubiri wako utafanikiwa kumpata katika muda wake muafaka. Ikiwa umeshampata basi tulia naye huku mkipanga mikakati ya mafanikio kwenye ulimwengu huu uliojaa ushindani. 
Si kwamba hawaruhusiwi kupenda la hasha! Nashauri waache kupaparukia mapenzi kwa kutofuata kanuni zake. Mapenzi yanapokosa mpangilio, uelewa na mkakati wakati mwingine basi usistaajabu yakiishia kukuliza kila kukicha.
Mapenzi yapo tangu enzi za mababu zetu, ya nini kuyaendea pupa? Epuka sana kunga'ng'ania mapenzi kwa mtu asiye na chembe hata moja ya mapenzi juu yako.
kwa Unapong'ang'ania usipopendwa ni kujiletea mateso ambayo yataishia kukumaliza imani wanaume na wakati mwingine kuingiza moyo wake nyongo ya kuchukia na kutopenda tena baadae. Rafiki yangu naamini na najua kwamba wewe ni mzuri mno. Usikubali mapenzi yakuumize ama yakukoseshe amani na raha moyoni kwako. Usiumie kwa kumkosa wako wa maisha, inawezekana hajajitokeza tu! Tuliza akili, hakikisha mapenzi hayakuongozi, bali wewe ndiye unakuwa kiongozi wake.
Katika yote unapompata mwenzako, furahia wakati huo na usiweke matarajio makubwa kupita kiasi.
Hata ukipenda usipende hadi uwe kama ni ugonjwa. Jiachie asilimia nyingine badala ya kumpatia mwenzio asilimia zote za upendo.
sizarinah@gmail.com


