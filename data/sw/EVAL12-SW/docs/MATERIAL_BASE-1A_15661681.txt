
Nimeoa juzi tu na mke tayari ameanza kulala
nje, itakuwaje? NIMEOA mwaka huu tu na muda si mrefu mke wangu akaanza kulala nje na nikimuuliza anasema alilala kwa shangazi yake. Hivi majuzi aliniambia amepata kazi na amekuwa akilala huko anakuja Jumapili tu. 
Nikimpigia simu huniambia tutaongea baadaye akidai kazi ni nyingi.
Nampenda sana lakini nashuku mienendo yake. Nishauri.
Kupitia SMS Iwapo alianza kulala nje hata kabla ya kupata hiyo kazi, basi hapo una sababu ya kuwa na wasiwasi. Pili, kama amepewa nyumba huko anakofanya kazi mbona hataki muishi naye huko? Ushauri wangu ni kuwa umtembelee kazini kwake kisha akuonyeshe kwake ili ujue ukweli. Na kama kweli amepewa nyumba huko, zungumzeni muone kama unaweza kuhamia huko.
Nahofia mkewe atajua tunaonana NINA umri wa miaka 20 na nimependana na mwanamume ambaye ana mke. Naogopa sana kwamba mkewe atajua na kunichukulia hatua. Lakini nampenda sana na sisikii kumuacha. Nifanyeje? Kupitia SMS Ni vizuri kwamba unajua unachovya asali ya mwenyewe na kuwa ukipatikana utakuwa mashakani. Ukweli ni kuwa ni makosa kuwa na uhusiano na mume au mke wa mwenyewe. Sasa ni juu yako uamue kama utaendelea na uhusiano huo ukijua hatari iliyopo.


