
Wakazi wanufaika kwa ambulensi 6
MAKUENI WAKAZI wa Makueni, watanufaika kwa huduma bora kufuatia uzinduzi wa magari sita ya ambulensi yaliyo na vifaa vya kisasa vya huduma ya matibabu yatakayokuwa yakitumiwa kwa huduma ya dharura inayotolewa kwa wagonjwa. 
Magari hayo yaliyowakilishwa na kampuni ya CMC kwa gharama ya Sh28 milioni, yataweza kutumika katika maeneobunge sita ambayo ni Kilome, Kaiti,Makueni, Mbooni, Na LILLIAN MUTAVI Kibwezi Magharibi na Kibwezi Mashariki.
Akizungumza katika uzinduzi wa magari hayo katika jiji la Wote, kaunti ya Makueni, Mkurugenzi Mkuu wa kampuni ya CMC Bw Solomon Macharia amesema kuwa magari hayo ya aina ya Ford yalikuwa yametengenezwa kwa ujuzi wa hali ya juu kuhakikisha kuwa, magari hayo yaliweza kuwa na vifaa vya huduma ya dharura ya wagonjwa hao. Solomon alisema kuwa, magari hayo yaliweza kujengwa kwa ufundi ambao utaziwezesha kupitia katika barabara za kaunt hiyo kwa urahisi. 
Gavana wa Makueni Profesa Kivutha Kibwana, aliweza kupongeza sekta ya Afya kwa kazi nzuri iliyokuwa ikifanya hili kuhakikisha watu waliweza kupata huduma ya matibabu kwa karibu na haraka. 
Kibwana amesema kuwa, magari ya wagonjwa yatatumiwa kuhakikisha kuwa maeneo ya Makueni yatapata huduma kwa usawa.
Kibwana aliongezea kuwa kaunti ya Makueni ilikuwa imetenga fedha za kununua magari ya wagonjwa kumi na tatu na ilitarajia kuwasilisha mengine saba mwezi wa Machi mwaka huu.
Kibwana ameeleza kuwa kaunti ya Makueni ilikuwa imeipa kipao mbele sekta ya afya kwani imekuwa ikihakikisha kuwa, zahanati ambazo zimefungwa zitafunguliwa tena na kupata dawa na madaktari kuajiriwa katika hospitali hizo


