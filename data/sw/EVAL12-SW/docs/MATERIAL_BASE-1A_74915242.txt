
Kuteua viongozi kwa misingi ya siasa na ukabila ni hatari kwa maendeleo
HATIMAYE idara ya polisi imempata kinara mpya kufuatia kuteuliwa kwa afisa wa ujasusi Joseph Kipchirchir Boinett na Rais Uhuru Kenyatta Desemba 31 mwaka jana.
Bw Boinett atakayetwaa hatamu za uongozi kutoka kwa David Kimaiyo atakuwa na kibarua kigumu cha kudhibiti kikosi cha polisi.
Rais na serikali yake wameamua kufanya uteuzi bila kuzigatia wengine. Kwa kweli hii ni aibu hata kwa serikali yenyewe kwani aliyechaguliwa ni wa kiwango cha chini ikitiliwa maanani kulikuwa na maafisa wengine wenye ujuzi na tajriba ya juu katika kikosi hicho.
Wakati uteuzi unafanywa, inafaa kutilia maanani ujuzi na kiwango cha elimu wala sio tu kuteua kwa misingi ya kikabila ana kisiasa.
Kwa sasa serikali imekuwa ikiwapa kazi watu ambao hawajabobea kabisa na kuwatumbukiza mle ndani kwa kuwa ni wa kabila fulani.
Huo sio uongozi kabisa bali ni kurudisha nchi yetu nyuma huku mabwanyenye wakiwanyonya maskini. Kenya itazidi kudidimia ikiwa maongozi yataegemezwa kwa misingi ya kisiasa.
SUSAN MUNYWOKI Taasisi ya Aviation-Nairobi Amani muhimu kwa jamii NI dhahiri mwaka unapoanza watu wanatakiwa wadumishe amani ili waishi kwa upendo maana wakianza kwa sarakasi utakuwa mwaka wa matata.
Ni jambo la kustaajabisha kuona waliofunga ndoa wanatalikiana badala ya kudumisha upendo.
Inapasa wazazi wajue kwamba jamii ndio uti wa mgongo wa taifa thabiti.
Kama wananchi wazalendo wanaopenda nchi yao na pia ndugu zao, inafaa tutendeane mambo yote kwa upendo mwaka huu mpya wa 2015 huku tukizingatia filosofia ya amani , upendo na umoja.
Josephine meli, chuo kikuu cha mlima Kenya- Thika Shule za umma ziimarishwe MATOKEO ya mtihani wa Kitaifa KCPE yaliyotangazwa hivi majuzi yaonyesha bado jamii zinazoishi sehemu kame kama Turkana zinahitaji kuhamasishwa kuhusu umuhimu wa elimu.
Shule za mijini hususan za kibinafsi zinaendelea kutopea na kubobea katika mithani wa kitaifa japo matokeo hayo hayakuorodheshwa kama kawaida.
Hata hivyo shule za umma hususan katika jamii za wafugaji bado zinadidimia.
Matokeo ya wanafunzi wengi katika kaunti ya Turkana sio ya kupendeza. 
Serikali inafaa kuboresha elimu katika shule za umma ili kuwe na ushindani sawa katika mitihani ya Kitaifa.
Wakati huo huo mazingira ya kufunza yaboreshwe.
EDWARD EKADELI LOKIDOR, Nairobi Tupunguze kasi barabarani INASIKITISHA sana kusikia au kuona kwenye vyombo vya habari jinsi wananchi wanavyopoteza maisha yao katika mikasa tofauti tofauti.
Kwa mfano, Migori, familia moja ilipoteza wapendwa wao gari lao lilipozama maji.
Je, kidimbwi hiki kilitokana na nini? Ni mwanakandarasi aliyechimba shimo na akakataa kuliziba. Mvua iliponyesha shimo hilo lilijaa maji. Tunapoendesha magari yetu tusiwe na haraka kwani maisha ni muhimu kuliko gari.
MILLICENT RANDA, Maringo-Nairobi Makueni inazama NI dhahiri shayiri kwamba kaunti ya Makueni inaelekea kuzama kutokana na kile wachanganuzi wa masuala ya kisiasa wanasema ni uongozi mbaya.
Mifumo ya usimamizi na ugavi wa mali ya umma katika kaunti hiyo ino na kasoro.
Baadhi ya wawakilishi wanadai Gavana anapuuza mapendekezo yao. Juzi tu nimeshuhudia mkutano wake na wengine ukivurugika kutokana na mvutano ulioko kwenye hiyo kaunti.
Ni mara nyingi wakati wa mkutano hutokea nyoka na kobe ambao hawafahamiki wanakotoka. Huwa wanataka nini? MWANAMAONI WETU Nairobi.
Wabunge wajiheshimu MWAKA uliomalizika wiki iliyopita ulikuwa na mbwembwe za kila aina.
Kisa ambapo wabunge walikamatana koo, kuraruriwa nguo na kuumwa kidole kwa Mbunge wa Dagoreti kilionyesha kuna kasoro fulani na wabunge wetu.
Kila aliyeona picha zilizopeperushwa na runinga wabunge wakikaripiana na wengine wakisimama huku wakirarua stakabadhi muhimu alisononeka. Ni aibu kuu kwa wabunge kupigana na kutoa heche za matusi bungeni.
Wabunge kama vyongozi waliochaguliwa kidemokrasia wanastahili kuwa na busara kupitia kwa namna wanavyoshughulikia miswada mbalimbali katika bunge.
MUSEBE GEOFFREY W.N Chuo kikuu cha Masinde


