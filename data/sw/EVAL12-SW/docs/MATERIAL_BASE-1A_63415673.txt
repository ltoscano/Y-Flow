EVANDELI O KATI YA MINYɔKɔ

Matánga masílí •mabandákí• kala útá mpókwa, tóloba ngonga ya mwambi. Mákalámbá akómí ndé na ngonga ya libwá. Alakísí sé •lokásá• ya yĕ ya bobéngami. Bakaboli ya esíká bamó́kamátí, bamó́lukélí esíká ya malámu ya bofándi, kási bazwí tɛ̂. Ndé esíká basálákí mpɔ̂ ya yĕ, efándémí na bato basúsu baye bazalí atá káti ya mokandá tŏ ya nkómbó ya baye babéngámí tɛ̂. Elingí koloba te bato wâná, bakɔ́tí ya bangó sé ekɔ́télá ya bôngó, babéngákí bangó tɛ̂. Ekɔ́tí bato wâná, bafándí sé na esíká ya Mákalámbá. Lokóla bazalákí bato balandí bato basúsu káti ya matánga na nsima, bakaboli ya esíká balingí sé bálongola bangó. Mákalámbá abóyí bálongola bangó.

Mákalámbá alobí te bálukela yĕ esíká mosúsu.