Jaji Mutava alivyoponea tsunami ya Goldenberg
Na RICHARD MUNGUTI


KESI zilizoshamiri mwaka huu ni pamoja na ile ya kashfa ya Goldenberg iliyogagaa mahakamani kwa miongo miwili. Ijapokuwa ilitamatishwa, imekataa kutulia katika kaburi ilimozikwa na Jaji Joseph Mbalu mwaka uliopita na sasa imemwamkia mwamuzi huyu wa kesi.
Tume ya kuajiri watumishi wa idara ya mahakama (JSC) iliwaomba majaji watano wa mahakama ya rufaa imkubalie Rais Uhuru Kenyatta kuteua jopo la wanachama saba kuchunguza sababu za Jaji Mutava kufutilia mbali kesi dhidi ya bwanyenye Kamlesh Pattni mwaka uliopita.
Jaji Mutava alisimamishwa kazi lakini akarudishwa mamlakani na majaji watatu waliosema jopo lililoteuliwa liliwajumuisha majaji watano badala ya saba.
Kashfa hiyo iliifanya serikali kupoteza mabilioni ya pesa kupitia uuzaji wa madini ya dhahabu na almasi katika mataifa ya ng’ambo miaka ya 1990’s.
Kampuni ya Goldenberg International Limited (GIL) iliyomilikiwa na Bw Pattni na aliyekuwa mkurugenzi wa ujasusi marehemu James Kanyottu ilikuwa inauza madini hayo na kulipwa ridhaa ya asili miaka 35 na hazina kuu ya kitaifa.
Bw Pattni na washukiwa wengine walikamatwa na kushtakiwa 1994 kwa wizi na ulaghai wa Sh5.8 billioni.
Kesi hii ndiyo Jaji Mutava aliifutilia mbali akisema ilikuwa imekaa mahakamani kwa muda mrefu pasi kusikilizwa na kuamuliwa.
Kesi hizo zilikuwa za wizi wa zaidi ya Sh5.8 bilioni kutoka kwa hazina kuu ya kitaifa na zile za umiliki wa maduka yasiyotoza kodi katika uwanja wa ndege wa kimataifa wa Jomo Kenyatta.
Kampuni zilizohusishwa na Bw Pattni zilikuwa zimeshtaki mamlaka ya umiliki wa viwanja vya ndege (KAA).
Uamuzi wa Jaji Mutava wa kusitisha kuendelezwa kwa kesi dhidi ya Bw Pattni kulitia kikomo kesi ya kashfa hiyo ya Goldenberg iliyopelekea waliokuwa watumishi wakuu serikalini kufikishwa mahakamani.
Baadhi ya walioshtakiwa ni pamoja na Kanyottu, aliyekuwa katibu wa hazina kuu ya serikali, marehemu Karuga Koinange na aliyekuwa naibu wa gavana wa benki kuu ya Kenya (CBK) marehemu Eliphaz Riungu.
Wengine walioshtakiwa ni aliyekuwa meneja mkuu wa benki ya Kenya Commercial (KCB) Elijah arap Bii.
Kesi hiyo iliwahi kuongozwa na aliyekuwa Jaji Mkuu Bernard Chunga, aliyekuwa Mkurugenzi wa Mashtaka ya Umma (DPP) Uniter Kidullah na wakili wa Serikali marehemu Horace Okumu.
Kesi hiyo iliwahi kusikilizwa na Jaji Boaz Olao, Jaji Aggrey Muchelule, aliyekuwa hakimu mkuu Gilbert Mutembei na hakimu mkuu Hannah Ndung’u miongoni mwa wengine tangu 1994.
Jaji Mutava aliifutilia mbali akisema ilikawia kabla ya kusikilizwa na kuamuliwa kwa miaka mingi na kwamba mashahidi wengi walifariki na wengine Majaji Erastus Githinji, Roselyn Nambuye, Wanjiku Karanja, John Mwera na William Ouko walielezwa na mawakili Paul Muite na Issa Mansur kwamba majaji watatu wa Mahakama kuu walilitimua kazi kimakosa jopo lililoteuliwa na Rais Kenyatta kumpiga msasa Jaji Mutava.
Mabw Muite na Mansur waliowakilisha tume ya kuajiri watumishi katika idara ya mahakama (JSC) ilimpendekezea Rais Kenyatta ateue jopo la kumchunguza Jaji Mbalu baada ya kupokea malalamishi kumi na moja kutoka kwa umma dhidi ya jaji huyo.
Mawakili hao waliomba mahakama hiyo imkubalie Rais Kenyatta kuteua jopo jingine ndipo Jaji Mutava apate haki “ ama kwa madai dhidi yake kutupwa au kupatikana na hatia.” Bw Muite alisema Rais Kenyatta aliteua jopo la kumchunguza Jaji Mutava baada ya kupendekezewa na JSC iliyopokea malalamishi.
“JSC ilipokea malalamishi haya na kuwaita mashahidi 30 kuthibitisha madai dhidi ya Jaji Mbalu na kufutilia mbali madai manane kati ya hayo 11.
Kulibakia madai matatu yaliyokuwa msingi wa pendekezo lililowasilishwa kwa Rais Kenyatta ateue jopo hilo,” akasena Bw Mansur.
“Baada ya kupokea ushahidi huo JSC iliutathmini na kutupa madai manane kati ya 11 dhidi ya Jaji Mutava. Hakukuwa na haja ya mlalamishi huyo kuwahoji mashahidi,”akasema Bw Mansur.


