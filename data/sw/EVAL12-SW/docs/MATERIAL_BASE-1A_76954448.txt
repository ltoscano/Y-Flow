
Stakabadhi za kigaidi zamtia mashakani
SYDNEY, Australia MWANAMUME wa Australia alishtakiwa jana kwa kumiliki stakabadhi zinazohusiana na mpango wa kutekeleza shambulizi ya kigidi dhidi ya serikali. Shambulizi hilo hasa linalenga mji wa Sydney, lakini polisi wanasisitiza kwamba watu hawapaswi kuingiwa na wasiwasi.
Sulayman Khalid, 20, ambaye pia anajulikana kwa jina la Abu Bakr, alikamatwa kufuatia uvamizi uliofanywa wiki jana, ambapo nyaraka, bunduki na bastola mbili zilipatikana.
Alishtakiwa kwa kupatikana akiwa na nyaraka hizo zinazoweza kutumiwa kutekeleza shambulizi la kigaidi, huku mshtakiwa mwingine mwenye umri wa miaka 21 ambaye haezi kutajwa kwa sababu za kisheria, alishtakiwa kwa kukiuka agizo alilokuwa amepewa awali na mahakama kuhusiana na utumizi wa simu yake.
Hayo yanajiri wakati ambapo maafisa wa usalama wanasema kwamba mmia ya raia wa Australia wanamiminika katika nchi za Iraq na Syria kuendeleza mapigano chini ya Kundi la Kiislamu la Islamic State (IS).


