
Mwana wa Pele atiwa jela miaka 33 kwa ulanguzi
SAO PAULO, Brazil MWANAWE aliyekuwa mwanasoka maarufu wa Brazil Pele alihukumiwa miaka 33 gerezani kwa ulanguzi wa pesa zilizotokana uuzaji wa dawa za kulevya.
Edinho ni mwanasoka aliyestaafu, ambaye alikuwa mlinda lango wa klabu ya Santos, aliyochezea katika miaka ya 1990.
Alikamatwa kwa mara ya kwanza mnamo 2005, ambapo hapo awali, aliwahi kutumikia kifungo gerezani kutokana na madai ya ulanguzi wa mihadarati kwa ushirikiano na muuzaji mwingine mjini Santos.
Anasema kuwa ni mraibu wa matumizi ya mihadarati lakini si mlanguzi kama anayotuhumiwa.
Hukumu hiyo ilitolewa na jaji mmoja karibu na mji wa Pwani wa Praia Grande, katika jimbo la Sao Paulo.
Vyombo vya habari nchini humo havijaweza kuwasiliana moja kwa moja na Edinho, ambaye jina lake halisi ni Edson Cholbi do Nascimento, lakini vimesema kuwa anatarajiwa kukata rufaa.
Katika kipindi chake cha usakataji kandanda, Pele hakuchezea klabu nyingine isipokuwa Santos.


