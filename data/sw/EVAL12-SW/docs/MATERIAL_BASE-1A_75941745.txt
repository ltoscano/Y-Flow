Maloba ma Makáko masílí atá kosíla tɛ̂, Mokenge ayéí kokɔ́ta sé bôngó na bôngó káti ya ndáko ya Mákalámbá. Abɛ́tí atá ndáko tɛ̂. Apésí sé bangó mbɔ́tɛ. Mpé nsima ya bopési bangó mbɔ́tɛ, afándí na kíti.

Mákalámbá atúní Mokenge yĕ yĕ te, "Oyébí Makáko@"

Mokenge alobí te ayébí yĕ tɛ̂.

Mákalámbá amó́lobélí te óyo mwăna ya bísó ya Kongó, akólá o Mpótó.

Mokenge yĕ yĕ te, "Nayókí esɛngɔ míngi mpɔ̂ ya bomɔ́ni yɔ̆, mpé mabé mɔ̆kɔ́ sé lɛlɔ́ nazalí na nsai mpenzá ya bosololi na yɔ̆ tɛ̂ mpɔ̂ nazalí na mwá makambo na nzóto ya ngáí."

Mokenge asílísí atá koloba tɛ̂, mwăsí mɔ̆kɔ́ akɔ́tí. Motó sé pámba. Kitambála ekɔ́tí na libumu. Elongi nyɔ́nsɔ sé kokanga. Akamátí sé Mokenge na bitumba na káti ya Mákalámbá na Makáko.