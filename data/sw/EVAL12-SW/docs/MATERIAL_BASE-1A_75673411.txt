
Watafiti waanza msako wa sayari ya tisa angani
NA LEONARD ONYANGO
MWEZI mmoja baada ya kundi la watafiti `kugundua sayari ya tisa'
kutokana na majaribio maabarani, wanasayansi wa Taasisi ya Kutafiti Anga za Juu ya Amerika (NASA)
pamoja na wenzao wa Ufaransa wameanza shughuli ya kusaka sayari hiyo angani.
Wanasayansi wa NASA sasa wanatumia mtambo wa Cassini ambao umekuwa ukizunguka sayari ya Sarteni kwa zaidi ya miaka 10, kutafuta sayari hiyo ambayo huenda ikawa ya tisa.
Inaaminika kuwa ukubwa wa sayari hiyo iliyopewa jina la `Sayari ya Tisa' ni mara 10 ikilinganishwa na Dunia, kulingana na watafiti wa taasisi ya teknolojia, California Institute of Technology (Caltech) walioigundua kupitia utafiti wa maabara.
Wanasayansi hao pia walisema kuwa sayari hiyo inayoweza kuchukua karibu miaka 20,000 kuzunguka jua.
Taasisi ya NASA mapema wiki hii ilisema kuwa imeelekeza mtambo wake wa Cassini kusaka sayari hiyo.
Wakati huo huo, wanasayansi wa Ufaransa wakiongozwa na Jacques Laskar wa idara ya utafiti ya Ufaransa, walisema kuwa wameanza kutafuta sayari hiyo katika baadhi ya maeneo wanayoamini kuwa huenda wakaipata.
"Hatuwezi kutafuta sayari hiyo kila mahali ndiyo maana tumetenga maeneo ambayo tutapatia kipaumbele," akasema Laskar.
Wanasayansi wa Ufaransa walianza kusaka sayari hiyo baada ya kukokotoa hisabati ya kisayansi iliyoashiria kuwepo kwa sayari ya tisa.
Wakati wa kutangaza ugunduzi wa sayari hiyo mwezi uliopita, wanasayansi wa Caltech walioongozwa na Konstantin Batygin na Mike Brown walikiri kuwa hawakuweza kuona sayari hiyo moja kwa moja katika anga za juu.
Mchakato "Bali tuligundua sayari hiyo baada ya kukokotoa hesabu na kufanya majaribio kadha kwa kutumia tarakilishi," akasema Batygin. Ukubwa wa Sayari ya Tisa ni mara 5,000 ya ukubwa wa sayari ya Pluto, kulingana na watafiti hao. Wanasayansi hao wanasema kuwa uzito wa sayari hiyo mpya huenda umeathiri pakubwa mizunguko ya Pluto kwenye mhimiri wake.
Brown alikuwa miongoni mwa wanasayansi jina la Pluto libadilishwe na badala yake sayari hiyoiitwe "Sayari Mbirikimo" mwakawa 2006. Brown pamoja na wenzake waligundua sayari iliyoitwa Eris ambayowalidai ilizidi Pluto kwa ukubwa. Watafiti hao walipendekeza sayari hiyo ya Eris itambuliwe rasmi kamasayari ya 10. Lakini Chama cha Kimataifa kuhusu Utafiti wa Anga za Juu(IAU), mwaka wa 2006 kiliwekavigezo vipya vinavyofaa kutimizwa kabla ya vitu vinavyogunduliwa angani kutambuliwa rasmi kamasayari.
Sayari ya Eris na Pluto zilikosa kutimiza vigezo hivyo na kuondolewakwenye orodha ya sayari halisi. Je, mbona ilichukua muda mrefu kabla ya kugunduliwa kwa `Sayariya Tisa"? Brown na wenzake wanadai kuwa Sayari ya Tisa huenda haikuwepowakati sayari nyingine kubwa kamavile Jupita, Sarateni (Sarten), Uranusi na Kausi (Neptune). Wanasayansi hao pia wanasema kuwa huenda Sayari ya Tisa ilipotelea katika anga za juu sayari ny - inginezo zilipojitengeneza. Watafiti hao sasa wanatumia darubini zenye upeo wa juu kusaka Sayari ya Tisa katika anaga za juu.


