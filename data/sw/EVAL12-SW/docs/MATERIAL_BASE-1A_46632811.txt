  Singida sasa tuwe na kiwanda cha saruji
Mhariri Kwa zaidi ya miaka 13 sasa wakazi wa Manyoni mkoani Singida tumekuwa tukipigania kujengwa kwa kiwanda cha saruji. Mimi ninayeandika barua hii ni Mkurugenzi wa Kampuni ya Itigi Gypsum Mines Co. Ltd na kwa kutumia hii kampuni nimekuwa nikisafirisha mawe ya gypsum kutoka Itigi kwenda kwenye viwanda vya nje ya nchi kama vile Malawi, Rwanda na Uganda. Vilevile navisambazia viwanda vya hapa nchini kama vile Mbeya, Nyati na Rhino. Hivi karibuni Waziri wetu wa viwanda alisikika akisisitiza viwanda vijengwe nami nachukua nafasi hiyo kusisitizia Serikali iwalete wawekezaji kujenga kiwanda hicho hapa Singida, kwa kuwa tuna malighafi za kutosha. 
Napenda niwaambie Wa tanzania wenzangu, malighafi hii inayopatikana hapa Singida ni ya viwango vya juu na inaweza kutengeneza unga wa kutengeneza chaki, POP, gypsum board na mikanda yake. Kama watu wa nje ya nchi wanafurika kutokana na ubora wa malighafi hizi, sioni sababu ya Tanzania kuiachia wakati ni muhimu kwao kama watakuwa na viwanda.
Abdallah Ngozi, Singida


