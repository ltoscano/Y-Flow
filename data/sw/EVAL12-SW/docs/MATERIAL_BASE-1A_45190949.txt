
Jaji aagiza serikali ikome kumlazimishia mfungwa mlo
Na AFP
WASHINGTON, Amerika JAJI wa Amerika ameagiza utawala wa Rais Barack Obama kukoma kumlisha kwa lazima mfungwa wa Syria aliye katika gereza la Guantamo Bay kwa muda, na kuwasilisha kanda za video kuonyesha anavyohudumiwa.
Abu Waâ€™el Dhiab mwenye umri wa miaka 42 aliruhusiwa kuachiliwa na utawala wa Obama mwaka wa 2009, ilhali bado yuko gerezani hadi sasa bila kufunguliwa mashtaka.
Mawakili kutoka shirika la kutetea haki za kibinadamu la Reprieve lililo Uingereza, walitaka kukabidhiwa video kati ya 140 na 150 zinazoonyesha Dhiab akilazimishwa kula au akizuiliwa kwa lazima.
Jaji Gladys Kessler aliagiza serikali Ijumaa ihifadhi na kutoa kanda za video zinazoonyesha kudhulumiwa kwa Dhiab kati ya Aprili 9, 2013 na Februari 19, 2014.
Kessler pia aliagiza Dhiab asilishwe kwa lazima hadi Jumatano.
Mawakili wa serikali walithibitisha kuwa Dhiab, ambaye ni mzaliwa wa Lebanon, alikuwa kwenye orodha ya wanaolishwa kwa lazima. 


