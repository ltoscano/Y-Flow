
Mungai astaafu uenyekiti Tatepa
Dar es Salaam. Mwenyekiti wa Bodi ya Kampuni ya Chai ya Tatepa Limited, Joseph Mungai amestaafu nafasi hiyo, huku akiiacha kampuni ikiwa imepata hasara ya Sh4.9 bilioni iliyosababishwa na kushuka kwa thamani ya shilingi.
Wadhifa huo umeshikwa na George Theobald aliyestaafu nafasi ya mkurugenzi mtendaji katika kampuni hiyo mwaka jana.
Mungai aliyekuwa Waziri wa Elimu katika Serikali ya Awamu ya Tatu, aliwaambia wanahisa wa kampuni hiyo juzi kuwa, bado ana nguvu ya kufanya kazi lakini katiba yao inambana kuendelea kushika wadhifa huo.
Kustaafu huko kwa Mungai kumemaliza miaka 22 ya uongozi katika Bodi ya Tatepa inayozalisha majani ya Chai Tausi.
Akizungumza wakati wa mkutano wa mwaka wa kampuni hiyo, Mungai alisema mwaka uliopita ulikuwa mgumu kwa Tatepa kutokana na hali ya biashara kuwa ngumu.
Alisema ukijumuisha na kudi dimia kwa thamani ya shilingi na mikopo mikubwa ya kampuni hiyo kuwa katika Dola, kulisababisha hasara kutokana na kubadilisha fedha matokeo yake kupata hasara ya Sh4.9 bilioni.
Alisema licha ya mwelekeo wa matarajio ya biashara ya baadaye kuonyesha mafanikio, bado kuna changamoto zinazowakwamisha.
Akifafanua Mungai alisema, kupungua kwa thamani ya shilingi kulisababisha hasara ya Sh3 bilioni, huku tozo za kodi zikiigharimu Sh500 milioni. “Ununuzi holela wa majani mabichi ya chai usio halali, kutoka kwa wakulima wadogo Wilaya ya Rungwe mwaka huu, umetusababishia hasara ya Dola 1 milioni za Marekani kutokana na mauzo kupungua, ” alisema Mungai.
Mungai aliyataja mafanikio yake ya uenyekiti wa bodi kuwa ni pamoja na kuanzisha Chai Redio FM, inayotumika kuelimisha wakulima wa chai wa Rungwe na kuanzisha Kampuni ya Maparachichi.
Mkurugenzi mtendaji mpya wa kampuni hiyo, Duncani Page alisema ili kupunguza gharama za uendeshaji kuna mradi wa umeme wa maji wa Suma unaomilikiwa na kampuni hiyo, utaanza kazi muda wowote kutoka hivi sasa baada ya kupata fedha za kuukamilisha.
1,600 Idadi ma wa maparachichi wa ya wanaosaidiwa na Tatepa 5,000 Tani zinazouzwa ya puni Limited. 


