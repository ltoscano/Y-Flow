Mkwe wa Osama asomewa mashtaka

November 3, 2014

MAHAKAMA moja ya Marekani imemfungulia kesi, Suleiman Abu Ghaith, mkwe wa aliyekuwa kiongozi wa mtandao wa kigaidi wa al Qaeda, Osama bin Laden. Kwa mujibu wa DW, Abu Ghaith anatuhumiwa kwa kupanga kuwaua Wamarekani na kuwasaidia wanachama wa mtandao huo katika kutekeleza matukio ya ugaidi sehemu mbalimbali duniani. Abu Ghaith, msemaji wa zamani wa al Qaeda ni mwanachama wa ngazi ya juu wa kundi hilo kushtakiwa nchini Marekani tangu mashambulizi ya Septemba 11 mwaka 2011 katika miji ya New York na Washington ambapo watu takriban 3,000 waliuawa. Jaji Lewis Kaplan wa mahakama ya wilaya ya kusini ya New York aliianzisha kesi hiyo kwa kuwachagua mahakimu ambao watatambuliwa kwa kutumia namba maalum muda wote kesi hiyo itakapokuwa ikiendelea. Kaplan amewaambia mahakimu kuwa, Abu Ghaith hana hatia mpaka hapo serikali ya Marekani itakapothibitisha kuwa kweli alipanga kuwaua Wamarekani na kutoa msaada kwa al Qaeda.


