
Maelfu waandamana juu ya sera za uhamiaji Ujerumani
DRESDEN, Ujerumani WATU 15,000 waliandamana mashariki mwa Ujerumani kupinga kile wanachodai kuwa ni taifa lao kuingizwa sera za Uislamu.
Maandamano hayo ni kati ya hatua za punde zaidi kuchukuliwa na raia wa Ujerumani, kuonyesha kutoridhishwa na mtazamo wa serikali kuhusiana na wahamiaji.
Waziri Mkuu wa Ujerumani, Angela Merkel awali alikuwa amewatahadharisha wananchi dhidi ya kutekwa hisia na itikadi kali za kuwachukia watu wengine bila sababu za kimsingi. 
Alikuwa akigusia vuguvugu linalojiita “Patriotic Europeans Against the Islamisation of the Occident”.
Lakini kiongozi wa vuguvugu hilo, Lutz Bachmann anashikilia kuwa harakati hizo zitaendelea, na kwamba watu wanaunga mkono mwito wake.
“Wanasiasa katu hawawezi kutupuuza tena.
Tunataka sauti yetu isikike na kuongezeka kwetu ni thibitisho la hayo,” akasema.
Maandamano hayo na mikutano yalianza Oktoba.
“Tumeonyeha kwa kuendelea kusonga mbele na kuongezeka idadi kila uchao kwamba tuko kwenye njia sahihi, na kwamba polepole, hatua kwa hatua, tunaendelea kuleta mabadiliko katika nchi hii,” akaongeza. 


