
Balozi wa zamani wa Kenya afariki Amerika
NAIROBI ALIYEKUWA Balozi wa Kenya nchini Ufaransa na Uhispania, Dan Jonathan Karobia, amefariki nyumbani kwake Stone Mountain, Georgia, Amerika.
Bw Karobia, 75, alizirai nyumbani kwake Januari 5 2015 na kufariki.
“Wakati wahudumu wa kimatibabu walipowasili, alikuwa tayari amefariki,” alisema Bi Mary Bowers, ambaye ni rafiki wa karibu wa familia hiyo.
Katika mahojiano kwa simu jana, Bi Bowers alisema kuwa Bw Karobia amekuwa akiugua kwa muda na aliishi Decatur, Georgia na watoto wake.
“Familia yake na jamii ya Wakenya hapa imesikitishwa sana na habari za kifo chake,” alisema.
Bw Karobia alifuzu katika Chuo Kikuu cha Nairobi 1971 na baadaye kufanya kazi katika co-operative college Langata, kama mkurugenzi wa mafunzo.
Na BMJ MURIITHI


