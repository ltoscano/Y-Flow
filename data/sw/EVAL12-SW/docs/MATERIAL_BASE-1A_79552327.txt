
Picha ya mama simuni yagonganisha marafiki
KULITOKEA kizaazaa katika kilabu kimoja mtaani hapa polo al ipomshambul ia mwenzake baada ya kuona picha ya mama K yake katika simu yake. 
Inasemekana kuwa jamaa hao wawili walikuwa wakisomea shule moja ya sekondari na walijiunga na chuo kimoja mjini.
Kwa sababu hiyo familia zao zilijuana kwani mara kwa mara walitembeleana. Mama ya mmoja wao hajaolewa na ni tajiri katika mtaa huu.
Inasemekana kuwa mama huyo alimmezea mate rafiki ya mwanawe na akamrushia ndoano na kumnasa kimahaba bila mwanawe kujua.
Kulingana na mdokezi wawili hao walianza uhusiano wa kimapenzi walioweka siri.
Hata hivyo, zao arobaini zilitimu siku ya tukio. Siku hiyo marafiki hao walipanga wakutane katika kilabu kimoja ili wajivinjari.
Kila kitu kilienda kulingana na mipango yao. Walipokutana, walianza kujivinjari na muda si muda walilewa chopi.
Kwa sababu ambazo mdokezi wetu hakuweza kubaini, mmoja wao alimuomba mwenzake simu yake ya kifahari ili ampigie rafiki yake. Bila kusita jombi alimkabidhi simu rafiki yake na akaenda chemba ili akapige simu hiyo.
Baada ya kupiga simu, alianza kutazama picha zilizohifadhiwa kwenye simu hiyo. Karibu azirai alipoona picha ambazo rafikiye alikuwa amepigwa na mamake wakiwa kwenye hali ya kutatanisha. Jombi alipandwa na hasira na kumuendea mwenzake.
“Wewe ni mtu sampuli gani? Kwa hivyo wewe ni msaliti ambaye unanitumia ili uweze kumficha mambo yako na mama yangu? Kamwe siwezi vumilia usaliti kama huu,” akachemka jamaa.
Jombi huyo alianza kumsukumia mwenzake makonde makali bila kujali yalianguka wapi.
Hata hivyo, mwenzake alionyesha hata yeye hakuwa kidogo kwa mkono na alijibu makonde hayo alivyomwangukia Ilibidi mabaunsa wa kilabu hicho kuingilia kati na kuwatenganisha kisha wakawafurusha ili kuzima vurugu hizo.
Na KIMANI wa NJUGUNA.


