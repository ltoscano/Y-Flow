Urusenge
Ubwo kuri iyi si hari uwo tunganya amarushwa? Jeho sinduhuka: Iyo batandemetse inkwi, bangerekako inkono, ibigori n'utundi dupfuye nabi. Erega hari naho ivyo vyose binkoranirako. Bashaka urwarwa, bankorera ibitoke gushika bishe babigane. Ivyo vyose nobirinze, ibigora bigora abagabo, ariko umuriro n'umwotsi vya minsi yose vyantujije. Ndi mu guheba nte nomoke!
Na yo abantu aho kunshimira baritwengera. Nsigaye ndi iciro ry'umugani. Umwe araza ati: - Ndasha ndasha i mugongo. Uwundi na we ngo: Urusenge.
Murumva rero ko ayo ngowe bose bayazi. Ico nabuze, ni uwova hasi ngo amburanire.
