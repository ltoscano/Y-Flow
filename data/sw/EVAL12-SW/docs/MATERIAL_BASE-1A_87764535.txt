
Hongereni Muhimbili, lakini mmejiandaa vya kutosha?
Hospitali ya Taifa ya Muhimbili imeanzisha utaratibu mpya wa kutoa huduma ya chakula kwa wagonjwa wote wanaolazwa hospitalini hapo. Kuna mlolongo wa sababu zilizoisukuma menejimenti kufikia uamuzi huo, lakini kubwa ni kuwapunguzia adha wauguzaji.
Kwa utaratibu huo mpya ratiba kwa ndugu na maalumu na kurejesha siha ya miili yao.
Wagonjwa wengi walizoeshwa kula chakula cha usiku kati ya saa 10 na saa 12 jioni, lakini kwa utaratibu mpya chakula cha usiku kitaliwa kwa muda wake na dawa zenye masharti ya kula kwanza zitatumika sambamba na muda huo wa chakula.
Pamoja na uzuri wa utaratibu huu mpya, kuna marafiki ya kupeleka chakula kwa wagonjwa wao, asubuhi, mchana na jioni itakuwa imekoma rasmi kuanzia Julai Mosi kwani kazi ya kuandaa chakula itafanywa na mzabuni maalumu aliyeingia mkataba na hospitali.
Tunaamini menejimenti ya Muhimbili hadi imefikia uamuzi huo imefanya utafiti wa kutosha na taarifa yao waliyoitoa kwenye vyombo vya habari wameonyesha kujiridhisha na matokeo ya utafiti wao. Muhimbili wanasema utaratibu mpya kwa mujibu wa utafiti wao utaondoa adha kwa ndugu.
Ni kweli wauguzaji walikuwa na changamoto nyingi, umbali wa maeneo wanayotoka, foleni za magari barabarani ni miongoni mwa adha walizokuwa wakipata wauguzaji, lakini hata kwa wagonjwa suala la kuchelewa kuletewa chakula nayo ilikuwa ni shida kubwa kwao.
Inafahamika kuwa kuna dawa nyingine, mgonjwa hawezi kutumia bila chakula kwanza, la sivyo zitamzidi nguvu na pengine kumsababishia madhara ambayo yangeepukika kama chakula kingefika kwa wakati. Kuna wagonjwa wengine wanakuwa kama wametelekezwa na ndugu zao na kusababisha huduma ya chakula ama itokane na huruma ya muuguzi wa hospitali au mgonjwa aliye kitanda cha jirani.
Tunaamini ni mpango mzuri kama utatekelezwa vizuri kwani wagonjwa watapata chakula kwa wakati na watatumia dawa kwa wakati. Pengine inaweza kuwa nafuu kubwa kwa wagonjwa badala ya kula muda wowote sasa watakula kwa utaratibu changamoto zake ambazo katika taarifa ya Muhimbili kwa vyombo vya habari havikuwekwa wazi. Picha inayoonekana kwenye taarifa ya Muhimbili ni kana kwamba wagonjwa wote wanaweza kula wenyewe.
Tunaamini kila wodi katika hospitali ya Muhimbili haikosi wagonjwa kadhaa wanaohitaji kulishwa kutokana na hali zao, kuna wanaolishwa kwa mpira na wale wanaolishwa kawaida. Jambo kubwa ni kwamba wote hawa ulishwaji wao ni kwa polepole na kwa kiwango kidogo kidogo.
Ulaji wa mgonjwa ni tofauti na ulaji wa mtu mwenye afya bora, kwa maana hiyo changamoto tunayoiona na ambayo haikuwekwa bayana na taarifa ya Muhimbili ni idadi ya wauguzi wa kutosha katika ugawaji wa chakula na hasa kuwalisha wale wenye uhitaji huo. Miaka ya zamani hospitali zote za Serikali zilikuwa zikitoa chakula bure kwa wagonjwa, lakini waliokuwa wakipokea chakula hicho kwa wagonjwa wengi ni ndugu au jamaa wanaowauguza na haohao ndio waliokuwa na jukumu la kuwalisha kwa wale waliokuwa hawajiwezi.
Tunajiuliza maandalizi ya Muhimbili yakoje kwa wagonjwa wasioweza kula wenyewe, je, hospitali imeandaa wahudumu wa kutosha kuhakikisha wagonjwa wote wanaohitaji kulishwa wanakula kwa wakati na wanatosheka. Wauguzi wanaopewa kazi ya kulisha wagonjwa wameandaliwa kiasi cha kutosha, kwamba hatutakuja sikia wakilalamika kuongezewa mzigo wa kazi. 


