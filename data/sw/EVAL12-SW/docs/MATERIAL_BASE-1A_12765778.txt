Inzoga y'ibitoke
Iwacu duhora tugana ibitoke. Ibitoke tubitarika hepfo y'urugo. Bihiye, data arabipfukura aho yabitaritse. Ahejeje arakaraba neza, kugira ngo iminwe iveko umwanda. Aca atangura gutonora.
Abana bakuze nabo nyene baramufasha; mugabo har'aho batonorera mu kanwa. Abavyeyi bapfa kubareka, ariko baba babibona. Bahejeje gutonora, baca batangura kugana. Mama aba ariko aroza inkono zo gutaramwo. Vyose bimaze gutungana, baraberera, bakapfundikira, bagashira inkono iruhande y'iziko canke ku rusenge. Bazoyikura ku musi ugira gatatu, iba ihiye.
