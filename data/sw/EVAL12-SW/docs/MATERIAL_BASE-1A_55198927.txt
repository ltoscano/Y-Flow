
Rais azindua operesheni maalum ya kukabili Ebola
RAIS wa Sierra Leone alizindua kile alichotaja kuwa “hatua ya mwisho” kukabiliana na janga la Ebola Jumatano kwa kutumia operesheni maalum inayolenga wakazi wa mji mkuu wa Freetown.
Eneo la magharibi lililo na idadi kubwa zaidi ya watu tayari limeathirika zaidi ya mashariki na janga hilo ingawa maambukizi mapya yameongezeka zaidi kati ya Novemba na Desemba.
Kwa wiki mbili zilizopita, kumekuwa na asilimia 50 ya maambukizi mapya eneo hilo.
Rais Ernest Bai Koroma pia alitangaza kuwekwa kwa mikakati zaidi baada ya kupiga marufuku sherehe za Krismasi.
Operesheni hiyo imenuiwa kusitisha kuenea kwa ugonjwa huo katika eneo hilo linalojumuisha jiji kuu na viungani mwake.
Maafisa wa afya na wananchi waliojitolea kwa hiari walianza kutembelea kila nyumba kutafuta walio wagonjwa na kuwezesha kuhamishwa kwao hadi katika vituo vya matibabu maalum ambapo watalazwa na kutibiwa.
Kufikia Jumanne, nchi hiyo ilikuwa na maambukizi 6,757 ambapo watu 2,076 walifariki, kulingana na takwimu kutoka kwa wizara ya afya.
Serikali sasa ina zaidi ya vituo 10 vya matibabu na uwezo wa kulaza zaidi ya wagonjwa 800. 
Na KEMO CHAM akiwa Freetown


