
Tubadilishe mawazo na kuimarisha mbinu za kilimo kukabili baa la njaa
BONFACE NYAREGA, Chuo Kikuu Cha Mt Kenya
BAA la njaa kwa kweli limeathiri taifa letu la Kenya kwa kiasi kikubwa sana.
Kutokana na hili, ni jukumu la kila Mkenya kupigana na tatizo hili la njaa ambayo imekuwa kizungumkuti katika nchi yetu.
Tatizo hili mara nyingi husababishwa na Wakenya kutegemea vyakula vya misaada na kupitia kwa njia hii, uvivu hujitokeza miongoni mwa watu kwa sababu kile wanachokihitaji kinapatikana kupitia mtindo huu.
Kutegemea mimea ya kuzalisha mapato pekee na kusahau kukuza mimea ya kuzalisha chakula pia ni mojawapo ya chanzo cha ghuruba hili linalokumba taifa letu.
Ukosefu wa rasilmali za kutosha hapa nchini pia limekuwa mojawapo ya chanzo cha kuwepo kwa njaa nchini. Rasilmali kama maji ikikosekana katika nchi yetu, ni dhahiri kuwa njaa itakumba maeneo mbalimbali nchini kwa kuwa maji ni rasilmali muhimu inayotumiwa katika sekta ya kilimo kuzalisha chakula.
Vifo vinavyoshuhudiwa katika maeneo mbalimbali nchini vinavyosababishwa na njaa vinasikitisha mno. 


