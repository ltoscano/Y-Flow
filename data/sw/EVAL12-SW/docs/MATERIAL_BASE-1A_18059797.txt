
‘Wabunge wengi wameshinda kwa rushwa’

September 22, 2016

MBUNGE wa Jimbo la Iringa Mjini, Peter Msigwa, amesema wabunge wengi waliochaguliwa katika uchaguzi wa 2015 wamechaguliwa kwa njia ya rushwa.
Mbunge huyo alitoa kauli hiyo kauli hiyo jana mjini hapa katika mdahalo wa siku ya kimataifa ya amani Duniani ambayo kitaifa yamefanyika mjini hapa. Mbunge huyo alibainisha hayo wakati likuwa akijibu swali aliloulizwa na mmoja wa wanafunzi wa Chuo cha Mipango, ambaye alihoji kuhusiana na suala la baadhi ya wabunge kuingia madarakani kwa njia ya rushwa. Mwanafunzi huyo alitaka kujua kama madai hayo yana ukweli.
“:Wabunge wengi wameingia madarakani kwa njia ya rushwa na lakini mimi nimeingia kwa nguvu ya umma kwa wananchi kunichagua bila ya kutoa hata senti tano,” alisema Mchungaji Msigwa..
“Nawaambia wabunge wengi wakiwemo wa CCM wameingia madarakani kwa njia ya rushwa na jambo hili ni baya kuliko yote mimi nimeingia kwa nguvu ya umma, waulize watu wangu kule Iringa ambao wao ndiyo waliofanikisha mimi kupata nafasi hii ya ubunge,” alisema Msingwa.
Awali akiwasilisha mada katika mdahalo huo iliyohusu Rushwa, Msingwa alisema rushwa ni jambo baya na isipoachwa inaweza kusababisha uvunjifu wa amani iliyopo.
“Kwa kweli hii rushwa iliyokithiri inatosha kumaliza uvumilivu wa wananchi,Nchi yetu haipo salama sababu ya rushwa na Tanzania ni mojawapo ya nchi 64 duniani ambayo ipo katika hatari ya kutoweka kwa amani iliyopo sababu ni rushwa,” alisema Msigwa.
Aidha, alisema Bunge la Jamhuri ya Muungano wa Tanzania pamoja na Taasisi ya kuzuia na kupambana na rushwa (Takukuru) ni vibogoyo katika kutetea rushwa. Alisema Bunge ni chombo cha kutunga sheria, lakini la Tanzania limegeuka kuwa chombo cha kupitisha matakwa ya Serikali.
Kwa upande wake Mkuu wa Mkoa wa Dodoma, Jordan Rugimbana, ambaye alikuwa mgeni rasmi katika mdahalo huo aliitaka jamii kuwashirikisha vijana katika suala la kutokomeza rushwa katika jamii.
“Vijana ndio nguvu ya Taifa, tunatakiwa kuwashirikisha katika suala la rushwa pamoja na kutokomeza vyanzo vya rushwa,’ alisema Naye Mwakilishi wa Umoja wa Mataifa,Godfrey Malisa akizungumza katika mdahalo huo, aliwataka Wa tanzania kuilinda amani iliyopo kwa vitendo na kuwatenga wale wote wanaoonyesha viashiria vya kutoweka kwa amani.


