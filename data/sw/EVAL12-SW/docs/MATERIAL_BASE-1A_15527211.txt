
Wanaopinga utekelezaji wa katiba ilivyoidhinishwa wana hila potovu
NAIPUNGIA mkono na kuiheshimu serikali iliyopita kwa kuhakikisha tumepata katiba mpya, katiba inayowajumuisha wote na kulikabili tatizo kuu linalowakumba wakenya-ugavi wa raslimali.
Hayo yote yameangaziwa katika katiba hii mpya pamoja na masuala mengine tata.
Nawavulia kofia na hata zaidi wanasheria, wanasiasa na mashirika yasiyo ya kiserekali, wote ambao hawakulala hadi pale katiba hii ilipitishwa pasi na kutiwa dosari.
Lakini kwa sasa wapinzani wa katiba hii hawalali, wameiamkia pande zote na kuipiga kwa vyovyote wawezavyo.
Katiba hii inapingwa kwa uwazi na hata kwa siri, sio walio serikalini walioapa kuilinda, sio wabunge waliojitwika vazi la kondoo kwa kutuhadaa wataitetea na hata wawakilishi wa wadi ambao wakati wao mwingi wanaitumia kupanga mikakati ya kuwatimua magavana wao kwa shutuma hili ama lile. Magavana nao wamebakia kuwa maabusu wao, huku wakifanya kila wawezalo kuwafurahisha wawakilishi mradi tu waahidi kutowanolea shoka na kuwatimua afisini.
BENEDICT WERE, Chuo Kikuu cha Masinde Muliro Pesa za laptopu ziko wapi? NAIPONGEZA serikali kwa kutambua changamoto zinazokabili sekta ya elimu humu nchini, kama ilivyodhihirika kwenye makadirio ya bajeti iliyosomwa wiki iliyopita.
Serikali imefanya vyema kuongeza pesa katika sekta ya elimu ambayo huwa na changamato nyingi. Aidha mpango wa vipakatalisha ungetolewa kwa sababu bado kuna changomoto zingine zinazohitaji kukabiliwa kwenye sekta ya elimu.
Katika karne hii bado kuna wanafanzi wanasoma chini ya mti na shule za mabati. Pesa za bajeti mwaka uliopita zilizotengewa mradi huu ziko wapi? SHARON ANYANGO, Ukabila ni kidonda sugu UKABILA umesababisha mambo mengi sana maovu humu nchini na watu wasio na hatia bado hufariki kutokana na ukabila.
Ningependa kuambia viongozi wetu kuwa ikiwa hamtakoma kueneza ukabila humu nchini, hatutawahi kujiendeleza ipasavyo.
Kuna watu wenye maono ya kuongoza nchi na kumaliza haya yote lakini cha kushangaza ni kuwa watu wanazidi kuuawa na tuna rais na serikali.
Kazi yao nini kama hawawezi kutulinda? Watalipa jamii za hawa watu wote wanaokufa wakiwa mamlakani? Usalama ndio kitu kilichobaki ambacho serikali inatoa bure na kama mtashindwa enyi viongozi mwataka tuende wapi? EUGINE MWADIME, Nairobi Rais alitimiza ahadi yake WENGI wamemkashifu Rais Uhuru Kenyatta kwa kufadhili timu ya Harambee Stars kuelekea Brazil kutazama Kombe la Dunia.
Ahadi ni deni, ikiwa rais alikuwa amewaahidi angewadhamini kama wangenyakua kombe la Cecafa basi hakuna cha mno.
Ashawadhamini na maji yakimwagika hayazoleki. Tunachoweza kusema ni siku za usoni, rais awakumbuke wale Wakenya walio na njaa.
LAWRENCE YEGON, Kericho Je Raila anatuwazia yepi? KIONGOZI wa Cord Raila Odinga anaambia watu wasiede kazini siku ya Saba Saba, atawapatia riziki ya hiyo siku? Mbona usiseme utatoa msaada kwa wale wanaokufa njaa Baringo? Wakati ulikuwa Waziri Mkuu ulifanya nini ya maana ambayo unaweza kukumbukwa nayo? Na sasa wataka kutufanyia nini ambayo hukufanya ukiwa Waziri Mkuu? Wacha kazi ifanywe kwa amani, ngojea uchaguzi mkuu wa 2017 ushindanie urais pamoja na wagombeaji wengine watakaokuwepo.
Ikiwa utachaguliwa utapata nafasi ya kutekeleza hayo ambayo unataka yatekelezwe ? BINTI QUEEN, Chuo Kikuu cha Egerton Tusiwapuuze mashujaa NI jambo la kusikitisha na kuvunja moyo kwa mashujaa wa nchi hii wanaporejea nyumbani kwa azma ya kuchangia maendeleo ya kuwafaidi wananchi wote, wanapopata upinzani kutoka kwa wananchi wale wale wenye hitaji wa mabadiliko.
Mfano mzuri ni mwandishi stadi wa riwaya, Profesa Ngugi Wa Thiongo, aliporejea na kupokelewa kwa shingo upande. Mbona tusiwape mashujaa hawa nafasi ili watekeleze yale ambayo yanatushinda ilhali ni ya manufaa kwetu na kwa taifa kwa jumla? Shujaa hawa walinyimwa fursa ya kuikomboa nchi hii na iwapo wanataka kurudi nyumbani mbona tusiwakaribishe? MWANAMAONI, Kakamega


