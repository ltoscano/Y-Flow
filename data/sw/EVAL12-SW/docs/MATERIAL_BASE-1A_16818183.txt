
Ataka serikali kuu isimamie sekta ya afya
Na KAZUNGU SAMUEL
MBUNGE wa Kilifi Kaskazini, Bw Gedion Mung’aro ametaka sekta ya afya nchini irudishwe katika usimamizi wa serikali kuu kwa kuwa serikali za kaunti hazimudu gharama za usimamizi.
Alisema kuwa sekta ya afya imekuwa duni hata chini ya serikali kuu, na kushangaa vipi serikali za kaunti zitakabiliana nayo.
Mbunge huyo ambaye ni kinara wa wabunge wa Pwani, alisema hayo Na KAZUNGU SAMUEL katika eneo la Ngerenya ambapo alionya huenda huenda wananchi wakateseka na kukosa huduma bora za afya. 
“Ukweli ni kwamba tunapata shida tukienda katika hospitali za umma kutafuta huduma. Katika taasisi hizi za afya kupata dawa ni bahati au hata wanaohudumu katika vituo hivyo pia hawapo,” akasema Bw Mung’aro.
Aidha mbunge huyo alisema sekta ya afya ni ghali mno kuisimamia na kwamba serikali ya kataifa ilifaa kuchukua usimamizi wake angalau kwa miaka mitatu kabla ya kuweka mambo sawa na kukabidhi serikali za kaunti usimamizi wake.
“Hata kama katiba mpya inaongelea juu ya kupeleka huduma za afya katika maeneo ya mashinani lakini lazima tuwe wakweli kwamba sekta hii ni ghali mno na inafaa uangalizi wa moja kwa moja kutoka kwa serikali kuu. Ikiwa sekta hii haiwezi hata kutoshwa na bajeti yote inayopelekewa serikali za mashinani je serikali hizi zitaweza kweli kuisimamia,” akasema Bw Mung’aro.
Alisema kuwa ikiwa serikali za kaunti zitachukua mgao wake wa bajeti na kuitengea sekta hii ya kiafya, basi huduma nyengine zitafeli vibaya.
“Lazima tuwe na uwazi kwamba serikali za kaunti haziwezi kamwe kusimamia sekta ya afya kwa wakati huu na hata zikijaribu kutenga kiasi kikubwa cha fedha kwa sekta hiyo inaaminisha kwamba sekta nyengine zitakosa kuimarika na kuendelea mbele,” akasema.
Mwito wake uanjiri wakati ambapo hospitali nyingi za umma katika kaunti nyingi zinakumbwa na matatizo si hab 


