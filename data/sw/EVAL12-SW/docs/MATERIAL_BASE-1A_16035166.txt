
Umasikini unanitesa nifanye nini kujikwamua?
Nina umri wa miaka 34, nimezaliwa katika familia ya kimasikini, lakini katika maisha ninafanya kazi maeneo ya watu wenye fedha. Maisha niliyokulia hali ya kipato cha nyumbani kwetu na kazi ya uhudumu wa ndani ninayofanya imekuwa kero kila nikipata mpenzi nikimwambia historia yangu ananiacha.
Nikichunguza baadaye nagundua inatokana na mimi kuwa masikini na wapenzi wengi wanataka wanawake wenye fedha.
Nifanyeje? Jaqueline Usijiumize moyo bure, ninachokiona hapo hujapata mpenzi wa kweli anayekupenda kwa dhati, kama wapo watu waliwasomesha wapenzi wao, kuwanunulia magari, kuwajengea nyumba itakuwa wewe unayejishughulisha.
Unakutana na matapeli wanaojifanya wapenzi, kuwa makini watakumaliza na la maana hakuna watakalokufanyia mume bora anakuja, lakini ukitulia na kufanya uamuzi sahihi kwa wakati muafaka.
Nifanyeje, anizoee?
Kulikuwa na mwanamke nimemuhangaikia sana, hatimaye nimempata, tatizo ananiogopa sana hata kunisogelea ni shida.
Nifanyeje anizoee? Mussa Tabora Mfanye rafiki wakati yeye anakuogopa, wewe mtanie, mchekeshe na kuwa karibu naye muda mwingi.
Ikiwezekana mfundishe kufanya vitu ambavyo vitawaweka pamoja ikiwamo kucheza pamoja gemu la kwenye simu, kuogelea, kukimbia jioni hiyo itamfanya awe karibu nawe na apunguze kukuogopa. Nikiwa naye najishtukia Nina mpenzi, huu mwezi wa tatu, lakini nikiwa naye najishitukia kwa kujiona sifanani naye kwa sababu yeye ni handsam kuliko mimi.
Chiku Tabora Alikutongoza au ulimtongoza? Kama alikufuata mwenyewe ina maana aliona unamfaa. Katika maisha siku zote angalia na jiridhishe na tabia ya mtu badala ya umbo, sura na kuvutia kwa sababu kila mtu ana uzuri wake kinachowatofautisha ni tabia pekee.
Ukiwa na mpenzi wako jiamini kwa sababu hata wanaume huenda wana wanawake wanaojiamini mbele yao, usiishi kwa hisia itakufanya udhoofu mwili na kujiona unatisha na ipo siku utajikimbia. Kuoa ni lazima?
Nilikuwa na wanawake kadhaa kwa nyakati tofauti, kila ninapofikia hatua ya kutaka kufunga ndoa nao wanabadilika na mwishowe tunaachana.
Anti nauliza kuoa ni lazima? Kiwele Rufiji Sitaki kuamini kama hufahamu kuoa ni lazima. Kiuhalisia ni hiari, lakini kidini na kiutaratibu wa maisha ni lazima kwa sababu ukiwa huna mke unaonekana muhuni hata kama una hekima.


