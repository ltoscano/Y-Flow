
maisha ya vijana vitongoji duni
MWEZI uliopita walizindua video ya kibao chao Hands Up, wimbo ambao tayari umepokelewa vyema na mashabiki hasa mtandaoni.
Bila shaka haya ni mafanikio makuu kwa M kikundi cha muziki wa injili cha Brothers In Faith (BIF) ambacho bado ni kichanga katika uga wa burudani.
Kikundi hiki cha wavulana watano kati ya umri wa miaka 10-15 kutoka makao ya watoto ya Good Samaritan katika eneo la Soweto, Kayole, kinajumuisha Evans Oluoch (Banso), Marklas Kisofi (Marky), Moses Kamande (Mose), Ibrahim Aringo (Ibra) na Moses Jomba (Jomba).
Kibao chao kipya Hands Up ni cha Dancehall ambapo kinakumbatia mbinu mbalimbali za kucheza densi. "Ujumbe ni kuwatia moyo Wakristu kupitia nyimbo za kutumbuiza na kumsifu Mungu.
Kadhalika ujumbe wa wimbo huu ni kuwapa Wakristu moyo kuendelea kuvyema na mashabiki hasa furahia maisha ya Ukristu na kuendelea kumchezea Mungu densi jinsi Daudi katika Biblia alivyofanya hadi nguo zake zikararuka," aeleza Raphael Wallah, mlezi na meneja wao.
Pia kibao hiki ni kwa heshima ya marehemu muigizaji, Nana Gichuru, aliyefariki mwaka jana. "Nana alikuwa rafiki wa makao haya kwani alikuwa akimlipia karo Marky, mmoja wa wanachama wa kikundi hiki ambapo kibao hiki kilirekodiwa siku moja tu baada ya kifo chake," asema.
Wavulana hawa ambao wameishi katika makao haya kwa zaidi ya miaka minane walianza kwa kuwatumbuiza watoto wenzao wakitumia nyimbo maarufu, lakini mwaka wa 2008 baada ya kupata mvuto kutoka kwa wasanii maarufu kama vile Ngashville na Daddy Owen, waliamua kutunga nyimbo zao na hapa ndipo kikundi BIF (Brothers In Faith) kiliundwa. "Baada ya kupata fursa ya kuwasiliana na wanamuziki hawa ndipo walitambua uwezo wao kimuziki na kuwa na imani ya kutunga nyimbo," asema Wallah.
Muda si muda, watano hawa wakaanza kufanya mazoezi na wakarekodi kibao chao cha kwanza Distance, mwaka wa 2012, wimbo uliofurahiwa sana hasa katika makao hayo na kuwapa moyo zaidi wa kuendelea kuimba.
"Kutokana na sababu kuwa wavulana hao walikuwa wachanga kwenye uga huu, safari ya kuwafinyanga na kuendeleza vipaji vyao ilianza. Walikuwa na uwezo wa kuimba lakini mawasiliano yalikuwa changamoto. Mafunzo ya Biblia yalianzishwa ili kuwapa ufahamu zaidi wa neno la Mungu na hivyo kuwawezesha kutafsiri mafunzo haya katika maisha halisi," aeleza Wallah.
BIF walijinasia maprodusa wawili kutoka Bigbeats Afrique na Inhouse Empire waliofurahia muziki wao na walitaka kujihusisha na ustawi wao kimuziki.
Licha ya kuwa iliwachukua muda mrefu kurekodi kutokana na ratiba yao kali ya kimasomo, walifaulu kurekodi albamu yao ya kwanza lakini kwa kuwakosa ubora wa juu, haikuzinduliwa rasmi.
"Kutokana na kuwa walikuwa wabichi katika muziki, kulikuwa na matatizo ya ubora wa sauti wa nyimbo hizo na tukaonelea ni bora tusiizindue," aeleza Wallah.
Hata hivyo kwa sasa wanaelekeza macho yao kwa mradi wao ujao unaohusisha kibao chao kipya, Give Thanks, wimbo uliotumia mdundo wa Afro Pop na athari za utunzi kutoka Nigeria, na unaozungumzia baraka za Mungu maishani mwao.
Kikundi hiki kinawakilisha matumaini muhimu kwa maisha yajayo ya wavulana katika vitongoji duni nchini Kenya.
Anasema kupitia muziki wao wanatumai kubadilisha sio tu maisha yao watano bali ulimwengu wote.


