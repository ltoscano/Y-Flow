
Makamu mpya kushikilia urais Mugabe akiwa likizo
ZIMBABWE RAIS Robert Mugabe wa Zimbabwe, amemwachia mamlaka makamu mpya wa rais, Emmerson Mnangagwa na kuanza likizo yake ya kila mwaka, kituo cha redio cha kitaifa hilo kilitangaza jana.
Hatua hiyo inajiri baada ya miezi kadha ya mizozo wa kisiasa kuhusu atakayemrithi Rais Mugabe aliye na umri wa miaka 90.
“Rais Robert Mugabe aliondoka Harare jana kuanza likizo yake Mashariki ya Mbali,” kikatangaza kituo cha redio cha Spot FM.
“Rais anatarajiwa kurudi Zimbabwe katikati ya Januari.
Akiwa likizoni, makamu wa rais Emmerson Dambudzo Mnangagwa atakuwa kaimu rais.
Mnangagwa, mshirika wa muda mrefu wa Mugabe ambaye anahudumu pia kama waziri wa Haki, aliapishwa kama makamu wa rais Ijumaa iliyopita na kumuweka katika nafasi nzuri ya kumrithi Mugabe ambaye amehudumu tangu nchi hiyo ipate uhuru.
Na MWANDISHI WETU 


