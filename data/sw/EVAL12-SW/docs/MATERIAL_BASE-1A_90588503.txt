  Matisi Ladies mabingwa wa dimba la Muungano
VIPUSA wa Matisi Ladies walishinda Muungano 4-0 kwenye fainali ya taji la Namatu shuleni Matisi.
Mabao ya Matisi yafungwa na Terry Engesa na Josephine Nasila. Matisi walingia fainali baada ya kuwachapa Matisi Primary 3-2 kwa penalti baada ya kutoka 0-0 katika muda wa kawaida nao Muungano walichapa Lukhuna Primary kwa magoli 3-0 kwenye nusu fainali.
Dimba hili la Namatu linaloshirikisha mitaa ya Matisi, Namanjalala na Tuwan huandaliwa kila mwaka wakati wa likizo kwa lengo la kukuza talanta na kuhamasisha vijana kuepukana na utumizi wa dawa za kulevya. 
Hudhaminiwa na Nyota ya Asubuhi chini ya mtawa wa kanisa la Katholiki Mary Holland akisaidiana na wakufunzi Robert Wesonga na Henry Shikoli.
Washindi walipokea zawadi nono, vikombe, sare za michezo na mipira kutoka kwa Mbunge wa Saboti David Wekesa Wafula ambaye alihudhuria fainali hii.


