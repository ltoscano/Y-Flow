
Waziri mkuu aomba radhi wanawake
TOKYO, Japan WAZIRI Mkuu wa Japan, Shinzo Abe amevunja kimya chake cha juma moja na kuomba radhi kwa matamshi ya dhuluma za kimapenzi yaliyotolewa na mmoja wa wanachama wake dhidi ya mbunge mwanamke.
Kulingana gazeti la Asahi, radhi hiyo iliyotolewa kwa kiongozi mwanamume wa chama pinzani ilitolewa masaa kadha baada ya kuandika kwenye blogi kuhusu umuhimu wa kuimarisha ushirikishi wa wanawake kazini nchini Japan.
Katika blogu hiyo, Abe aliwahimiza wanawake kungâ€™ara lakini hakutaja tukio hilo.
Mbunge huyo Akihiro Suzuki, 51, alikiri Jumatatu kwamba alimwuliza Ayaka Shiomura, 35, juma lililopita kwa nini hajaolewa alipokuwa akizungumza bungeni wakati wa mjadala kuhusu hali ya kuwa mama.
Baada ya siku kadha za kukanusha, Suzuki alisema kuwa aliwajibika na kumwomba radhi Shiomura huku akijiuzulu kama mwanachama wa chama tawala cha Abe cha Liberal Democratic Party (LDP).
Shiomura alikuwa akihoji watu wakuu katika utawala wa mji wa Tokyo kuhusu mipango ya kusaidia akina mama wa sasa na wa siku zijazo matusi yalipoanza. 


