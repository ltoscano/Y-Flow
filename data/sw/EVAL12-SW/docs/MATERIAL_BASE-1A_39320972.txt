
Binti aliyesalitiwa kimapenzi afagia nyumba ya jombi
THIKA MJINI WAPANGAJI katika ploti moja mjini hapa walishuhudia kisanga kidosho alipompokonya jombi mali ya nyumba na kumuacha bila chochote uhusiano wao ulipokwisha.
Inasemekana mwanadada huyo alifika na kuchukua mali yote katika nyumba ya jamaa akidai ni yeye aliyeinunua.
Alisema kwamba alikasirika baada ya jamaa kumsaliti kwa kuanza uhusiano na kimwana mwingine.
“ Nimemsaidia huyu jamaa sana kisha ananisaliti kwa kuwaleta wasichana wengine katika nyumba ambayo nimenunua kila kitu. Sitamwachia hata kijiko,” akasema binti aliyejawa na hasira.
Juhudi za jamaa kumwomba wasuluhishe tofauti zao ziliambulia patupu demu alipomwambia kama hangetaka aibu, angemsaliti. 
“Nenda kwa unayedhani ni mzuri akakufae nilivyofanya, sikutaki tena,” alisema binti akipiga gari lake moto na kufuata lori lililobeba mali.


