
Wakulima wa chai wachagua wasimamizi
WAKULIMA wa majani chai waliwachagua wakurugenzi wapya watakaosimamia viwanda vyao 54 vya chai kote nchini.
Taarifa kutoka makao makuu ya Halmashauri ya Uzalishaji majani chai nchini (KTDA) ilisema wakurugenzi 29 walipoteza viti vyao kwenye uchaguzi huo mkali ulioanza siku mbili zilizopita.
Pia KTDA ilisema wakurugenzi 45 walivihifadhi viti vyao ilhali 29 wapya walichaguliwa.
Hata hivyo wakulima kutoka viwanda vya Tombe kutoka kaunti ya Nyamira na enzao wa Kiegoi kutoka Meru hawakushiriki kwenye uchaguzi huo kwa sababu mahakama ilisimamisha uchaguzi sehemu hizo. 
“Uchaguzi huo ulihudhuriwa na wakulima zaidi ya150,000 ambao walijitokeza kuchagua thuluthi moja ya wakurugenzi kwa kila kiwanda cha chai nchini,” taarifa iliyotumwa kutoka halmashaauri hiyo na afisa wa uhusiano mwema Bi Elisama ilionyesha.
ENRY NYARORA


