
ATCL limekufa kwa maadui wa nje, ndani
Mhariri Shirika la Ndege Tanzania (ATCL) ambalo kwa sasa linajulikana kama Kampuni ya Ndege Tanzania (ATCL) linakufa kwa sababu Serikali yenyewe imeruhusu life.
Nasema hivyo kwa sababu hakuna mipango mikakakti ambayo imekuwa ikiwekwa na kusimamiwa kikamilifu ili ilijenge na kulipandisha chati kama yalivyo ya Ethiopia na Kenya.
Licha ya uzembe huo kumekuwapo na hila za makusudi ambazo zinafanywa na maadui wa nje na ndani wakiamini kuwa kuweweseka kwa ATCL ndiyo faida yao. Naomba Serikali ichunguze hili maana ni wafanyakazi hao hao wa ATCL ambao ulikuwa unafika kwao wanakuambia tiketi zimeisha, lakini wanazo za mashirika mengine. Wakati wakisema tiketi zimeisha ukienda uwanja wa ndege unakuta ndege ya ATCL imeshindwa kuondoka kwa sababu abiria wachache. Inabidi kuwauza abiria wachache.
Huu ni ujanja ambao umekuwa ukilifanya shirika liweweseke tena kwa wafanyakazi wake kutumiwa na kampuni nyingine kulihujumu. 
Raia Mwenye Uchungu


