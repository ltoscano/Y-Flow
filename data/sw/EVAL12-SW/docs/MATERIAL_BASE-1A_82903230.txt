
Waliodaiwa kula nyama bovu sasa watibiwa
Na KNA
MAAFISA wa Afya kutoka usimamizi wa kaunti ya Embu, jana walianza shughuli ya kutoa dawa kwa umma ambapo walitibu watu zaidi ya 1,000 wanaoshukiwa kula nyama iliyoambukizwa kimeta kutoka kwa kiboko aliyefariki katika eneo la Makutano, Mbeere Kusini.
Maafisa hao waliweza kutibu watu 1,000 na kuwacha idadi sawa na hiyo ya watu waliotamauka katika juhudi zao za kusaka matibabu.
Afisa anayesimamia Afya Kaunti ya Embu Dkt Philip Masaulo, alisema kwamba, wizara hiyo imeanza shughuli ya kutoa kwa umma chanjo dhidi ya kimeta ili kuzuia watu zaidi kufariki kutokana na maambukizi.. 
Alisema kufikia sasa mtu mmoja amethibitishwa kufariki huku wengine arobaine wakiwa wangali wanapata nafuu katika hospitali kuu ya Embu kitrngo cha tano ambapo wanapokea matibabu mahsusi kwa maambukizi hayo ya kimeta.l Dkt Masaulo alisema awali walikuwa wamelenga wahasiriwa 500 lakini watu zaidi ya 2000 wakajitokeza kutoka Machakos, Murangâ€™a na Kirinyaga.
Alisema watu ambao walirejea nyumbani bila ya kutibiwa watahudumiwa leo na akawahimiza wote ambao huenda walitagusana na bidhaa yoyote ya kiboko huyo aliyekufa, kutafuta huduma ya matibabu.
Dkt Masaulo alisema, ilichukua siku saba kwa muda wa dalili za maradhi hayo kuanza kujitokeza, akisema kwa kutumia chanjo hiyo dhidi ya Kimeta, wataweza kudhibiti hali hiyo kufikia mwishoni mwa juma.


