
15 wauawa shambulioni
Na MASHIRIKA
ISLAMABAD, Pakistan Mwanajeshi mmoja na wapiganaji 14, waliuawa jana baada ya uvamizi katika kituo cha mpakani katika eneo la kikabila kaskazini magharibi linalokumbwa na misukosuko la Pakistan, maafisa wa jeshi walisema.
“Kundi kubwa la magaidi kutoka upande mwingine wa mpaka, lilishambulia vituo kadha vya mpakani vya Pakistani…magaidi 14 wameuawa kufikia sasa,” afisa mmoja mkuu wa jeshi alieleza wanahabari.
Shambulizi hilo lilitokea mwendo wa saa 6.15 alfajiri katika wilaya ya kikabila ya Bajaur inayopakana na Afghanistan.
“Mwanajeshi mmoja alifariki kutokana na shambulizi la kujitoa mhanga na wengine wawili kujeruhiwa vibaya,” afisa alisema.
Afisa mwingine wa jeshi alithibitisha shambulizi hilo na majeruhi ambao idadi yao haingeweza kubainishwa kikamilifu.
Bajaur, ni miongoni mwa maeneo saba ya kikabila yanayokabiliwa na michafuko.
Tangu kundi la Tehreek-eTaliban Pakistan lilipoinuka kinyume na taifa la Pakistani 2007, watu zaidi ya 6,800 wameuawa kupitia mashambulizi ya bomu na bunduki kote Pakistan 


