
Wito magavana wawe kwa kamati za amani
Na OSCAR KAKAI
GAVANA wa Kaunti ya Pokot Magharibi ametoa wito kwa bunge la taifa kuufanyia marekebisho mswada wa usalama ili kuwahusisha magavana kwenye kamati za amani ambazo kwa sasa zinasimamiwa na makamishna.
Kachapin anasema kuwa magavana hawafai kutengwa bali kupewa nafasi katika kamati hizo.
“Tunataka mswada huo kuhusisha maoni yetu,” akasema.
Kiongozi huyo aliunga mkono mswada huo ambao uko kwenye bunge huku akisema kuwa utasaidia kuimarisha usalama na kupigana na ugaidi nchini.
Alisema kuwa serikali kuu inafaa kuwashirikisha kwenye suala la usalama sababu wao wako mashinani na wako na uwezo wa kukabiliana na ukosefu wa usalama ambao unaendelea kudorora.
“Tunakutana na wananchi moja kwa moja kila siku na tuko katika nafasi nzuri na wala sio kama wale wako Nairobi,” akasema.
Akiongea jana mjini Kapenguria, Kachapin alisema kuwa kuna haja ya kuongeza maafisa wa kulinda usalama kwenye mipaka. 


