
MKEMIA MKUU ATHIBITISHA MAITI KUKUTWA NA HEROIN

July 31, 2013
Ofisi ya Mkemia Mkuu wa Serikali, Dar es Salaam, imesema pipi zilizokuwa tumboni kwa marehemu Kassim Said Mboya (36), aliyefariki dunia akiwa safarini kwenda nchini Malawi. Novemba 7 mwaka huu ni dawa za kulevya, Kwa mujibu wa taarifa ya Jeshi la Polisi mkoani Mbeya ambayo imetolewa na Kamanda wa Polisi mkoani humo, Diwani Athumani alisema dawa hizo zilikuwa na uzito wa gramu 972.85. Alisema baada ya kufanyiwa vipimo na Ofisi ya Mkemia Mkuu wa Serikali, imebainika dawa hizo ambazo awali zilionekana kuwa ni kilo moja na gramu 140 zikiwa ndani ya karatasi ya sandarusi, zimepimwa unga wake na kupatikana gramu 972.85. “Maiti hii ilikutwa na pipi 65 moja ikiwa imepasuka, marehemu alifariki dunia akiwa na mzigo huu tumboni akiwa safarini kuvuka mpaka wa Tanzania na Malawi. “Alipanda basi la Kampuni ya Taqwa namba T 319 BLZ aina ya Nissan akiwa na hati ya kusafiria yenye namba AB 051010, alifikwa na mauti wakati akipelekwa Hospitali ya Wilaya ya Kyela kwa ajili ya matibabu,” alisema Kamanda Athumani. Aliongeza kuwa, marehemu alikuwa na begi dogo jeupe, suruali aina ya jeans, fulana nyeusi, jozi moja ya raba nyekundu, kadi mbili za kinga ya ugonjwa wa manjano, randi mbili sarafu ya Afrika Kusini na mifuko sita mikubwa ya rangi nyeusi ‘rambo’. Alisema wakati abiria wengine wakishuka kwa ajili ya utaratibu wa kuvuka nchini Malawi kwenye mpaka wa Kasumulu, marehemu alionekana kunyong’onyea kadiri muda unavyokwenda. Wafanyakazi wa basi hilo waliamua kumkimbiza hospitalini hapo lakini alifariki dunia kabla ya kupatiwa matibabu. Kamanda Athumani alisema, mwili wa marehemu ulikabidhiwa kwa ndugu zake Novemba 11 mwaka huu, saa nane mchana ambao ni Said Athuman Mboya (60) ambaye ni baba wa marehemu na Hassan Said Mboya (28) mdogo wa marehemu, anayefanya kazi katika magari ya Kampuni ya Mohamed Enterprises


