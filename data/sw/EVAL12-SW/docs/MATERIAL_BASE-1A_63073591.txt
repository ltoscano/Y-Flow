Netanyahu ashinda kwa urahisi

JERUSALEM WAZIRI Mkuu wa Israeli Benjamin Netanyahu alishinda kwa urahisi kulingana na matokeo ya awali ya kura ya kusalia kuwa kiongozi wa chama cha mrengo wa kulia cha Likud kabla ya uchaguzi wa mapema, msemaji wa chama alisema jana.
“Kukiwa na takriban asilimia 60 ya kura zikiwa zimehesabiwa, Benjamin Netanyahu alichukua asilimia 80 ya kura na Danny Danon mpinzani wake wa pekee akiwa na asilimia 20,” Noga Katz alisema akiongeza kuwa matokeo ya mwisho yatajulikana baadaye Alhamisi.
Wanachama wa Likud 96,651 pia walipiga kura kuamua watakaowania kwa chama hicho katika uchaguzi mkuu wa Machi 17.
Chama hicho kilifanya uteuzi wake mwisho Januari 2012 wanachama walipowaondoa viongozi watatu wenye msimamo wa kadri .
Bw Netanyahu anataka kuwania kipindi cha nne kama waziri mkuu baada ya kushikilia wadhifa huo kuanzia 2009.
Na AFP


