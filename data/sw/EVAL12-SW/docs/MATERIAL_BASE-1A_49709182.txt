
Kaunti yaanza kutoa huduma kwa dijitali
Na OSCAR KAKAI
POKOT WAKAZI wa kaunti ya Pokot Magharibi wamepata afueni baada ya serikali ya kaunti hiyo kununua vifaa vinavyotumia mfumo wa dijitali vyenye thamani ya Sh8 milioni vitakavyotumika katika afisi mpya za ardhi.
Wakazi hao wamekuwa wakisafiri hadi miji ya Kitale na Eldoret kuweza kupata huduma zinazohusu masuala ya ardhi.
Akizungumza wakati wa kutoa vifaa hivyo, Gavana wa kaunti hiyo, Bw Simon Kachapin alisema kuwa hii itakuwa afueni kwa wakazi wengi ambao wametekeseka kupata huduma kutoka ofisi za ardhi.
â€œWatu wetu wamekuwa wakilipa zaidi ya Sh20,000 kupata ramani za mashamba lakini kwa sasa watazipata kwa Sh300.
Aliongeza kuwa wakazi wengi wamekuwa wakitapeliwa huku wengine ambao wanatoka mbali wakishindwa kufika katika afisi hizo, jambo linalowafanya kunyimwa haki zao.
Bw Kachapin alieleza kuwa mpango huo unaambatana na juhudi zinofanywa na Waziri wa Ardhi, Bi Charity Ngilu kuboresha utendaji kazi wa wizara hiyo.


