
Shahidi afunguliwa mashtaka ya kuua
SHAHIDI katika kesi inayomkabili Philip Ondara Onyancha aliyefichua alikusudia kuwaua wanawake 100, alishtuka jana kiongozi wa mashtaka alipoambiwa amfungulie mashtaka ya mauaji ya mvulana mwenye umri wa miaka saba 2010.
Haya yalijiri wakati Bw Henry Mungai Kang’ara alipofichua mbele ya Jaji Nicholas Ombija kuwa, “mtu mwingine mwenye jina kama yake alitumiwa Sh4,000 na Bw Samuel Kariuki, baba ya mvulana aliyekuwa ametekwa nyara na Onyancha.” Na RICHARD MUNGUTI Mahakama iliambiwa, Onyancha aliyeshtakiwa na wanaume wengine wawili, alikuwa amedai fidia ya Sh4,000 ndipo asimuue Antony Mbugua Muiruri. Alitumiwa pesa kwa simu iliyokuwa imeandikishwa kwa jina la Henry Kang’ara mnamo Aprili 25, 2010 saa 16.56 (saa kumi na moja kasoro dakika 4).
Lakini Kang’ara alikataa kata kata kwamba, alihusika na utekaji nyara wa Mbugua. Pia alisema, hajawaji kushiriki katika uhalifu huo wa kudai fidia ndipo asiuwe mateka.
Mbugua alitekwa nyara kutoka kijiji cha Ngando eneo la Dagoretti kaunti ya Nairobi mnamo Aprili 14, 2010 na hatimaye akauawa.
Kang’ara alisema walitekwa nyara alipoabiri matatu eneo la Uthiru kisha abiria wote 13 wakaporwa pesa na bidhaa. Aliporwa simu, pochi likiwa na Sh1,200 na kitambulisho.
Kesi inaendelea leo. 


