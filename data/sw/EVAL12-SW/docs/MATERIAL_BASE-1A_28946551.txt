
Lampard amzuzua kocha wa Man City
KOCHA wa Manchester City, Manuel Pellegrini anataka kuurefusha mkataba wa kiungo Frank Lampard.
Mchezaji huyo wa New York City, ambaye aliachiliwa na Chelsea mwishoni mwa msimu uliopita ameendelea kung’ara katika kikosi cha Pellegrini tangu ajiunge na Manchester City kwa mkopo.
Mkataba kiungo huyo mwenye umri wa miaka 36 na mabingwa hao wa Ligi Kuu unatarajiwa kumalizika mwishoni mwa mwezi Desemba.
Lakini kocha anataka abakie klabuni kucheza nafasi ya Yaya Toure ambaye atakuwa na timu ya taifa katika ainali za AFCON 2015 zitakazoanza Januari.
Kulingana na jinsi mambo yalivyo, Pellegrini anataka Lampard aendelee kuwa kikosini lakini pia ataheshimu uamuzi wa mchezaji huyo.
“Kabla ya kumalizika kwa mwezi Desemba tutakuwa na makubaliano, Frank ni mchezaji muhimu kikosini na ningependa akubali kuendelea kutuchezea,” Pellegrini alisema.
“Lakini uamuzi hautakuwa wangu. Mwenyewe atafanya uamuzi wa mwisho.
“Tuko na mkataba naye hadi mwishoni mwa mwaka kabla ya kwenda Amerika kucheza ligi ya MLS. Kunna wahusika wengi katika mipango yake.
Hatuwezi tu kutegemea maoni ya mtu mmoja.
“Nataraji tutakuwa na makubaliano haraka iwezekanavyo kwa sababu ni muhimu kwetu na mwenyewe. 


