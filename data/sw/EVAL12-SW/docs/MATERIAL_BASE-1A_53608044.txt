
Mtu na mkewe wasalia kioja kwa kuoga hadharani
MALANGA DAIRY, SIAYA JOMBI wa hapa na mkewe waliokuwa wamelewa chakari waliwashangaza wakazi walipoanza kuoga kwa maji chafu.
Walikuwa wamechafuka kwa ajili ya matope na wakaamua kuoga hadharani kwa maji ya mvua yaliyokusanyika kando ya barabara.
Penyenye zasema jamaa alianza kumuosha mkewe kisha alipomaliza, mkewe alishika zamu ya kumuosha.
Walioga wakiwa nusu uchi huku wakazi wakiwacheka na kushangilia.
Walipomaliza kuoga waliendelea na safari yao wakiwa wameshikana mikono na kuelekea kusikojulikana. 
Kulingana na mdokezi, mtaro huo hutumiwa na walevi kuoga lakini ilikuwa mara ya kwanza kwa mtu na mkewe kufanya hivyo.
Na STEPHEN DIK


