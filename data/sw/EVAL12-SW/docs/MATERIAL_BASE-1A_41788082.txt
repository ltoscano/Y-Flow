
ALBAMU YA SUNBURST, VIFO VYA PAPA WEMBA NA PRINCE
WIKI jana ilitolewa albamu ya mkusanyiko ya bendi maarufu ya Sunburst iliyotamba Dar es Salaam kati ya 1973 na 1976.
Sunburst ilikuwa miongoni mwa benW di za vijana mjini kipindi hicho Afro 70 (Patrick Balisidja), Safari Trippers (Marijani Rajabu), Tonics (mseto wa Wakenya, Wakongo na Wa tanzania), Barkeys (Leo Tanzanites chini ya mpiga gitaa Abraham Kapinga), Groove Makers, Sparks.
Wananjenje walioitwa Revolutions walikuwa miongoni waliostarehesha mahoteli makubwa makubwa kama Kilimanjaro, Bahari Beach na Africana.
Walikuwa chipukizi waliomaliza sekondari wakiimba mseto wa Kiingereza, Kiswahili, Kilingala na kikabila.
Sunburst iliongozwa na marehemu James Mpungo na Kassim Magatimpiga kinanda na walikuwa waasisi wa mseto wa ngoma za kijadi na mapigo ya “Soul” iliyoshtadi kipindi hicho. Mapigo ya Sunburst yalitofautiana kabisa na bendi nyingine.
Kwa vipi?
Sunburst ndiyo walioanza kutumia mtindo wa Kitoto, ambao miye binafsi umeniathiri hadi nikaiita bendi yangu hivyo. Waliimba nyimbo za kijadi au za watoto, za kisiasa au kijamii na mapenzi. Mfano maridhawa ni ule wa watoto “Banchikicha” leo bado hupigwa redioni.
Mwaka 1975 Sunburst walialikwa rasmi na marehemu Rais Samora Machel wa Msumbiji kutumbuiza sherehe za uhuru wa nchi hiyo, Maputo.
Kati ya vibao vya kijamii na kisiasa ni uliotukuza dhana za chama cha Tanu – kupitia mwongozo wake (uliotolewa mwaka 1971). Mwongozo huu ulifanya mapinduzi ya kifikra katika historia ya Kitanzania. Uliwataka viongozi wasionee au kuwa wanyapara. Ulisisitiza msimamo wa Wa tanzania kusaidia kuwakomboa Waafrika wenzetu waliotaabishwa na ukoloni na ubaguzi wa ngozi.
“Enzi za Utumwani,” na “Matatizo Nyumbani” ni mifano mizuri. Siyo tu kimaudhui bali kifani. “Enzi za Utumwani “ ulinona kiasi ambacho gwiji wa muziki wa Jazz kutoka Japani, Sadao Watanabe, mpiga Sax maarufu alipotembelea Tanzania aliurekodi. Siyo nyimbo nyingi za Kitanzania zimefanywa upya na wanamuziki wa kimataifa.
“Enzi za utumwani, tulionewa. Eh baba weee tumeonewa kiasi cha kutosha.
Mwafrika ameonewa kiasi cha kutosha. ...Unyonge wetu ndiyo uliofanywa tuonewe, tunyanywaswe, tusimamngwe...”
“Sunburst – Ave Africa” yatazamiwa kuwa madukani rasmi kuanzia Juni 24, na imetolewa na kampuni mashuhuri la muziki Uingereza - Strut Records. Kati ya waliopigania sana kutolewa albamu hii yenye nyimbo 17 za wana- Sunburst ni Jumanne Thomas, Mholanzi aliyehamia ya Sunburst iliyotamba Dar es Marehemu Papa Wemba akitumbuiza katika moja ya maonyesho yake. Picha ya chini akiwa amedondoka jukwaani na baadaye alifariki dunia nchini Ivory Coast.
kwetu na kumuoa Mtanzania. Tangu alipoanza kutafiti namna gani Sunburst walikuwa, Jumanne Thomas (zingatia alivyochukua jina la Kiswahili) amenisaili na hata kuwasiliana na watoto na badhi ya wanamuziki wa Sunburst walio hai kama mpiga besi Bashir Idi Farhan anayeishi leo Uarabuni. Sunburst walipevuka kimawazo na kitamaduni kutokana na mseto wa kimataifa. Iliasisiwa na Mkongo (mpiga gitaa Hembi Flory Kongo), Johnny Rocks Fernandes, Mpiga besi Bashir Idi Farhan na marehemu James Mpungo (alifariki dunia 2010) na Kassim Magati (1994).
Mwaka 1975 Sunburst walialikwa rasmi na marehemu Rais Samora Machel wa Msumbiji kutumbuiza sherehe za uhuru wa nchi hiyo, Maputo.
Tusubiri basi kwa hamu Sunburst – Ave Africa – Kitoto Sound of East Africa 19731976 itakapotua masokoni na madukani. Habari nyingine ina ncha mbili Vifo vya magwiji wawili wa muziki, arekani na Afrika.
Mwanamuziki Prince hajulikani sana kwa Waafrika (na Wa tanzania wengi)
kutokana na kutouzoea mtindo wa muziki wake unaochanga mapigo ya Rock, Funk, Soul na Blues. Lakini Prince alipofariki majuma mawili yaliyopita akiwa mbichi wa miaka 57 kila mtu anayefuatilia muziki wake, wakiwemo Rais Barack Obama walishtuka. Akiwa hai Prince aliwekwa mizani moja a marehemu Michael Jackson.
Lakini kwa wanaofuatilia fani ya muziki upana wa muziki wa Prince umezidi wote.
Aliimba na kucheza kama Michael Jackson. Ila alitanua nyavu zaidi. Licha ya kuimba sauti zenye vina tofauti (juu kama kike, chini sana kiume, kelele, kupayuka, kawaida au kunong’oneza) alicheza na kuruka kama marehemu James Brown. Alipiga vyombo zaidi ya 20. Nje ya albamu zake mwenyewe, alipiga na kuimba zana zote na kuwatungia wanamuziki wengine, hasa wanawake waliomhusudu.
Kati ya nyimbo alizotungia wengine ni “Manic Mondays” (bendi ya wanawake “The Bangles” miaka ya 80) , Nothing Compared 2 U (Sinead O’ Connor) nk zote zilipata nafasi ya kwanza (Hits) katika nyimbo bora. Miongoni mwa nyimbo alizotambuliwa sana nazo ni Purple Rain, Kiss, U Got That Look, Lets Go Crazy, 1999, nk. Sinema ya “Purple Rain” iliyoelezea harakati zake kabla ya kuwa mashuhuri ilishinda tuzo nyingi ilipotoka 1984. Ingawa Prince aliimba zaidi masuala ya ngono na mapenzi, alifanya mapinduzi makubwa kifani. Kuwepo wanawake wengi wakipiga vyombo muhimu katika bendi zake, kujenga studio kubwa aliporekodi na kutoa nyimbo zake, kuwapa kazi wacheza dansi, nk. Kisanaa Prince alikuwa mkombozi wa jamii. Afrika imempoteza Papa Wemba Tumeizoea sauti ya chiriku huyu aliyezaliwa 1949. Lakini alikuwa zaidi ya mwimbaji na mtunzi.
Akimfafanua katika jopo lililofanywa na idhaa ya Kifaransa (TV5 ) siku alipofariki Jumapili iliyopita, mwanasafu Amove Meregue alisema Papa Wemba alikuwa na kipaji cha kunganisha midundo ya zamani ya Kikongo (Rumba) hadi leo na kuifanya ya kisasa. Papa Wemba alikuza muziki wa Kiafrika kwa kuutangaza ulimwenguni. Papa Wemba alikuwa vilevile mwana mitindo, kimavazi. “Unapotoka nyumbani kwako lazima uvae vizuri...” alisema marehemu siku mbili kabla ya kufariki jijini Abidjan, Ivory Coast. Alikatiwa jina la “Pape de la Sape” (Baba wa Mitindo).
“Saper” ni neno la Waafrika wa ukanda wa Kifaransa kusifia na kusanifu uvaaji. Papa Wemba alikuwa pia mwigizaji. Sinema mashuhuri aliyocheza ni “La Vie é Belle” Maisha ni ya Kupendeza (Life is Beautiful), mwaka 1987. Alitunga na kuimba pia muziki uliomo. Mbali na sanaa, Papa Wemba alijali wanadamu wenzake. Mwaka 2003 alifungwa jela miezi mitatu na nusu, Ufaransa kwa kusaidia mamia ya wakimbizi na wahamiaji kuingia kutoka Congo. “Alikuwa jamaa safi sana,” aliniambia mama wa Kizungu, Louisa Le Marchand aliyefanya naye kazi Ufaransa miaka kumi iliyopita.
Watu wa kuigwa na kufuatwa kimfano. Fahari ya maisha yetu.
Baruapepe: gmacha52@gmail.com www.freddymacha.com 


