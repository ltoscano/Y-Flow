
Abe achaguliwa waziri mkuu Japan
WAZIRI Mkuu Shinzo Abe anajiandaa kuanza kutekeleza majukumu yake kwa muhula wa pili kufuatia ushindi wa kishindo katika uchaguzi mkuu wa Jumapili. 
Wachanganuzi wa masuala ya kiuchumi tayari wameonya kuwa Bw Abe anafaa kutekeleza ahadi za kufufua uchumi wa nchi hiyo namna alivyoahidi wakati wa kampeni zake.
Chama chake cha Liberal Democratic Party (LDP) pamoja na mshirika wake, chama cha Komeito mnamo Jumapili vilijizolea theluthi mbili za viti vya ubunge.
Muungano wa LDP na Komeito vilipata viti 326 kati ya 475 bungeni na kushinda chama kikuu cha upinzani, Democratic Party of Japan ambacho kilipata viti 73 pekee.
Kulingana na ripoti, Banri Kaieda ambaye ni kiongozi wa chama cha Democratic Party of Japan anatarajiwa kujiuzulu leo.
Abe, 60, anatarajiwa kuteua baraza lake la zamani la mawaziri mara baada ya kutangazwa rasmi na bunge kuwa kiongozi wa taifa hilo mnamo Desemba 24.
Akizungumzia ushindi wake, Abe alisema kuwa serikali yake itahakikisha kuwa katiba inafanyiwa marekebisho ili kuboresha maisha ya raia wa nchi hiyo.
“Marekebisho ya katiba yamekuwa ajenda ya kwanza mkuu ya chama cha LDP,” Abe akaambia wanahabari Jumapili.
“Ninataka kufanya jitihada ili kuelimisha umma kuhusu umuhimu wa kurekebisha katiba,” akasema.
Kwingineko, mwanamume anatarajiwa kurudishwa kwao kutoka nchini Uingereza baada ya mahakama kuamua kuwa kipato cha mkewe ni kidogo mno kukidhi mahitaji ya familia yao.
Michael Engel, raia wa Afrika Kusini, hata hivyo, alishutumu uamuzi huo huku akisema kuwa ulilenga kumbagua.
Bw Engel, 31, ambaye ni mhandisi na mkazi wa eneo la Cornwall, alisema yeye na mkewe Natalie pamoja na binti yao wa miezi 18, Nyana WAZIRI Mkuu Shinzo Abe wanapanga kurejea Afrika Kusini kufuatia uamuzi huo wa mahakama.
Msemaji wa Idara ya Uhamiaji alisema sheria mpya zinalenga kufurusha raia wa kigeni ambao wanategemea fedha za walipa ushuru wa Uingereza bila kufanya kazi.


