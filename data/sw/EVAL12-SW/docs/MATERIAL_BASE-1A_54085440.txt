
Tetemeko latikisa Papua New Guinea
SYDNEY, Australia Tetemeko la ardhi lenye vipimo vya Richter 6.4 lilikumba pwani ya Papua New Guinea jana.
Tetemeko hilo awali liliripotiwa kuwa na kipimo cha Richter 6.9 kabla ya kipimo hicho kupunguzwa.
Wataalamu walisema tetemeko hilo huenda lilisikika na watu katika umbali wa hadi kilomita 836 kutoka lilipoanzia hadi eneo lenye idadi ndogo ya watu ya magharibi mwa pwani ya kisiwa cha New Britain, huku uharibifu ukikisiwa kutokea hadi umbali wa kilomita 67.
Mitetemeko ya ardhi ni tukio la kawaida Papua New Guinea, ambayo imo kwenye eneo ambalo hushuhudia matukio mengi chini ya ardhi.
Mnamo Aprili, tetemeko kubwa la ardhi lenye kipimo cha Richter 7.1 lilizuka Papua New Guinea katika mji wa Panguna kwenye kisiwa chenye idadi ndogo ya watu cha Bougainville. 
Na AFP


