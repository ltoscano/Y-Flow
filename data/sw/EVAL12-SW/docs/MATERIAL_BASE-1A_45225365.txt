
Mitandao ujambazi maduka ya fedha ivunjwe
Kwa mara nyingine, Jiji la Mwanza limekumbwa na tukio lingine la watu wanaosadikiwa kuwa majambazi kuvamia, kupora fedha na kuuwa katika duka la fedha kwa njia ya mtandao.
Huu ni mfululizo wa matukio zaidi ya K tano yaliyotokea jijini humo ndani ya kipindi kisichozidi miezi mitatu.
Katika matukio yote, zaidi ya watu watano wamepoteza maisha huku kadhaa wakijeruhiwa kwa kkupigwa risasi.
Kwa mujibu wa taarifa za kiuchunguzi, matukio mengi yanatokea muuda mfupi baada ya wafanyakazi wa maduka hayo kufanya muamala wa fedha, hasa nyakati za jioni na benki zinakuwa zimefungwa.
Miongoni mwa maeneo yaliyokumbwa na matukio ya wafanyabishara au wafanyakazi wa maduka ya fedha kwa njia ya mtandao kuvamiwa, kuporwa na baadhi kuuawa kwa kupigwa risasi ni pamoja na Kitangiri, Nyamanoro, Nyakato, Nyegezi, Igogo, Bugarika na Igoma.
Mfululizo wa matukio haya na mazingira yanayohusiana nayo unadhihirisha kuwa upo mtandao wa uhalifu unaoendesha ujambazi huu.
Katika moja ya mikutano yake na wananchi wa jimbo lake la uchaguzi la Misung wi, Waziri wa Mambo ya Ndani ya Nchi, Charles Kitwanga aliueleza umma kuwa tayari vyombo vya dola vimebaini mitandao saba inayoendesha vitendo vya uhalifu ikiwamo ujambazi jijini Mwanza.
Kitwanga akaenda mbali zaidi kwa kusema kati ya mitandao hiyo, miwili tayari imevunjwa huku juhudi zikiendelea kuvunja mitano iliyosalia.
Tangu enzi za Mkuu wa Mkoa wa Mwanza aliyehamishiwa mkoani Mara katika uteuzi mpya, Magessa Mulongo na wa sasa John Mongella, serikali imejiappiza kupambana na kutokomeza mitandao hii ya uhalifu.
Katika moja ya mikutano yake na waandishi wa habari, Mongella akaonya kuwa kyama cha majambazi Mwanza kimefika baada ya serikali kuweka mikakati ya kukabili uhalifu kwa kusuka upya uongozi wa vyombo vya dola mkoani humo.
Katika mikakati hiyo, Mongella akataja uhamisho wa aliyekuwa Kamanda wa polisi mkoa wa Mwanza, Justus Kamugisha na wenzake wa Idara ya Usalama wa Taifa na Uhamiaji.
Tayari Mkoa wa Mwanza umepata Kamanda mpya wa Polisi, Ahamed Msangi ambaye naye ametangaza kiama cha wahalifu, hasa majambazi.
Sina ushahidi wa kimahakama, lakini kwa jinsi matukio haya yanavyotokea ni dhahiri mtandao unaohusika na ujambazi katika maduka ya fedha umo hadi ndani ya taasisi zinazohusika na huduma hiyo.
Ingawa ni kweli wahalifu nao wana mbinu na njia zao za kubaini au kunusa maeneo ya kupora, lakini siyo rahisi kila mfanyabiashara anayefanya muamala wa fedha kwa njia ya mtandao baada ya muda wa kufunga benki kubainika kwa majambazi na kuporwa.
Lazima watumishi wasio waaminifu au mawakala wa taasisi husika wanahusika katika mtandao huu kwa kutoa taarifa kwa kujua au kutojua kwa majambazi ambao huvamia, kupora kujeruhi na kuuwa.
Kama ndivyo, ni rahisi kwa vyombo vyetu vya ulinzi na usalama ambavyo kwa bahati nzuri vimejaa wataalamu wenye uwezo na vifaa vya kufuatilia, kunasa na kubaini mawasiliano yote ya njia ya mtandao ikiwemo simu na SMS kupitia simu za viganjani kubaini, kuunasa na kuusambaratisha mtandao huu.
Vyombo vyetu pia vina uwezo wa kuingilia, kufuatilia na kuchunguza mawasiliano yote ya njia ya kimtandao huku vikiwa na vijana wasomi, wajuzi na wabobezi kwenye fani ya kufuatilia uhalifu unaofanyika kwa njia hiyo.
Binafsi nawafahamu kwa sura na majina vijana wasomi na wataalamu ya mawasiliano na teknolojia walioajiriwa katika vyombo vyetu vya ulinzi na usalama wenye uwezo wa kukabiliana, kudhibiti na kusambaratisha mitandao ya uhalifu kupitia njia ya mtandao.
Nionavyo mimi, kinachokosekana ni utayari wa kuwatumia wataalamu hawa ambao taifa imewasomesha kwa gharama kubwa ndani na nje ya nchi kupitia fedha za umma zinazotokana na kodi za wananchi ambao leo hawajui kesho yao kutokana na ujambazi.
Kutokana na hofu ya kuvamiwa, kuporwa, kujeruhiwa na hata kuuawa, wafanyabiashara wengi wa maduka ya fedha kwa njia ya mtandao jijini Mwanza hivi sasa wanafunga shughuli zao ifikapo saa 10:00 jioni.
Akizungumzia kitendo cha maduka ya fedha na huduma zingine muhimu kijamii kufungwa mapema kwa hofu ya ujambazi, Mkuu wa Mkoa wa Mwanza, John Mongella anasema ni kipimo cha Jiji la Mwanza kukosa sifa za kuendelea kuitwa jiji la kimataifa.
“Duniani kote, majiji makubwa kama Vyombo vya ulinzi na usalama, viongozi na raia wema kila mmoja kwa nafasi yake atimize wajibu. Mungu ibariki Tanzania! Mwanza huduma, ikiwamo ya maduka ya fedha kwa njia ya mtandao hutolewa hata kwa saa 24; haiwezekani wafanyabiashara Mwanza wafunge maduka kuanzia saa 10:00 jioni kuogopa kuvamiwa, huku watu wenye dhamana ya ulinzi na usalama wao wapo na wanalipwa mishahara kwa kodi za wananchi,” anasema Mongella.
Katika mahojiano maalumu na waandishi wa Mwananchi, Mongella alisema suala la ulinzi na usalama ndilo kipaumbele chake kikuu mkoani Mwanza, huku akiahidi kushirikisha wadau wote kufanikisha hilo.
Kama maeneo mengine nchini, Mwanza inapaswa kuwa eneo salama lisilokuwa na matishio makubwa ya kiusalama.
psaramba@gmail.com, +255 766 434 354.


