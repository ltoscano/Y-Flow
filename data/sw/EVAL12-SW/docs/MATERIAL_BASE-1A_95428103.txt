
Wananchi wa Kigoma kunufaika na mradi wa kilimo cha mpunga wenye thamani ya Bil. 30
Wananchi wa Manispaa ya Kigoma Ujiji wanataraji kunufaika na mradi wa kilimi cha Mpunga ambao umedhaminiwa na serikali ya Kuwait kupitia Mfuko wa Maendeleo wa Kuwait (Kuwait Fund). 
Mradi huo umeelezewa na mbunge wa jimbo la Kigoma Mjini, Zitto Kubwe alipofanya mkutano jimboni hapo na kueleza kuwa serikali ya Kuwait imekubali kutoa msaada wa Dola Milioni 15 (Bilioni 30) kwa ajili kufaanikisha mradi huo. 
Alieleza kuwa mradi huo unataraji kufanyika katika eneo la Mgumile na wanataraji kila kaya kupata angalau hekali mbili ili waweze kufanya kilimo ambacho kitawasaidia kupambana na janga la umasikini kwa wananchi wa manispaa hiyo.
â€œTutakuwa na mradi mkubwa wa mpunga kutoka Kuwait Fund â€¦ kupitia mradi huu tunataka kila kaya ipate eneo lake ili wafanye kilimo na kupitia mradi huo tunataraji kutakuwa na mitambo kila kitu kitafanyikia hapo,â€ alisema Zitto.
Aidha mbunge huyo amewataka wananchi wa manispaa hiyo kujiunga katika mifuko ya hifadhi ya jamii ili waweze kupata huduma mbalimbali ikiwepo bima za afya na ili kufanikisha jambo hilo kwa urahisi amewataka kuanzisha vikundi mbalimbali vya ujasiriamali ili waweze kuvitumia kuombea kujiunga na mifuko ya hifadhi ya jamii.
Alisema amefanya mazungumzo na benki ya dunia na wamekubali kutoa pesa kwa ajili ya kuviwezesha vikundi hivyo vya ujasiriamali kuweza kujisimamia na kufanya kazi za uzalishaji kwa uwezo wao binafsi.
Kuhusu elimu ambapo mkoa wa Kigoma umeonekana kushindwa kufanya vizuri katika matokeo ya kidato cha nne 2015, Zitto ameshauri kuanzishwa kwa masomo ya jioni ambayo yatakuwa yakitumiwa kuwafundisha wanafunzi kwa masomo ambayo yanaonekana kuwa na wastani mdogo wa ufaulu.


