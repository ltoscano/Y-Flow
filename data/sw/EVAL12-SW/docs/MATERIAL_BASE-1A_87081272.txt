
Vijana wa Kalamba waahidi kuhifadhi taji kwenye dimba
KLABU za Kangondi na Kalamba FC zinatazamiwa kutifua vumbi kali kwenye mashindano ya kuwania taji la Kalamba Youth and Sports Festival makala ya tatu mwaka huu ambayo huandaliwa katika Kaunti ya Makueni.
Kocha wa klabu ya soka ya Kalamba FC, Peter Kioko jana alidokeza kwamba kikosi chake kimejipanga vilivyo tayari kutetea ubingwa wa taji hilo.
“Kiukweli sina shaka na kikosi changu, nimewaanda vijana wangu imara kusudi kuhakikisha wamehifadhi taji hilo. Bado tunampa pongezi tele mfadhili wa Na JOHN KIMWERE mashindano hayo ambaye ameonyesha nia nzuri kuinua kitengo cha michezo mashinani,” alisema. 
Kinyang’anyiro hicho huandaliwa na kufadhiliwa na meneja wa klabu ya voliboli ya Kenya Prisons (Magereza), David Kilundo.
Mshirikishi wa dimba hilo ambaye ni nduguye meneja huyo, Josphat kilundo jana alisema takribani zaidi ya klabu 40 zimetoa idhibati ya kushiriki mashindano ya mwaka huu. Kwenye kitengo cha soka, Kalamba inatazamiwa kupata ushindani mkali kutoka kwa wapizani wao Kwamutavi, Green Warriors, Ngukuni FC, Ikangavya FC na Isambani miongoni mwa wengine.
Katika voliboli mabingwa watetezi Kangondi watarajia kibarua cha kufa na kupona mbele ya wapinzaniwakuu wakiwemo Makutano, Kiliani, Kathonzoni, Kwamutavi na Wembe. Washindi wa mashindano hayo ambayo huandaliwa kwenye viwanja vya Kalamba Primary, Kalamba Secondary na Kalamba Polytechnic watatuzwa Kombe na pesa taslimu miongoni mwa zawadi zingine.


