
Wajuta kwenda kwa wakwe kwa miguu
KALAMENI alijipata mashakani alipokataliwa na mama wa mpenzi wake kwa sababu hakuwa na gari.
Yasemekana kuwa jamaa huyo alichumbiana na binti wa mama huyo kwa muda na ilifikia wakati wakaamua kwenda kujitambulisha kwa wazazi.
Wazazi wa kidosho walijiandaa kumpokea jamaa walipofahamishwa na binti yao kwamba angemleta mchumba wake nyumbani.
Jamaa na ujumbe wake waliwasili na kimwana akawapokea langoni ili awajulishe kwa wazazi wake na jamaa.
Lakini mama yake alipoarifiwa kuwa wageni walikuwa wamewasili alionekana kushtuka.
"Wapi gari, kwani wageni wenyewe hawana gari?" aliuliza mama.
Inasemekana kwamba mama huyo alianza kupiga kelele akisema kuwa binti yake hawezi kuolewa na mwanamume masikini asiye na gari.
Aliwaendea wageni hao na kuwaamuru waondoke mara moja.
Juhudi za binti yake kumtuliza hazikufua dafu kwani mama hakutaka kusikia lolote.
Alitishia kuvua nguo ikiwa wageni hao wangeendelea kukaa katika boma hilo. 
Binti yake aliangua kilio huku jamaa hao wakiondoka na kwenda zao. Mama aliwafuata hadi kwenye lango kuu na kumwambia jamaa amsahau binti yake.
Na MWANDISHI WETU ka kwa waendelee ya saa jamaa


