
Meja Jerali Kyunga ‘awapa tano’ watendaji Bukombe
Ernest Magashi, Mwananchi mwananchipapers@ mwananchi.co.tz
Bukombe. Mkuu wa Mkoa wa Geita, Ezekiel Kyunga amepongeza jitihada za viongozi wa Halmashauri ya Wilaya ya Bukombe mkoani Geita kwa ujenzi wa maabara ya Shule ya Sekondari Businda.
Kyunga alisema hayo alipokuwa kwenye ziara ya kikazi wilayani hapa kukagua mradi wa maabara ambako alisisitiza ushirikiana kwa viongozi hao ili kukamilisha kwa wakati vyumba vya maabara wanafunzi wapate pakujifunzia.
Pia, alimuagiza Mwenyekiti wa Halmashauri ya Bukombe, Nicholaus Safari kusimamia ujenzi wa maabara hiyo katika hatua ya mwisho.
Mwenyekiti huyo alisema halmashauri hiyo ilitumia Sh60 milioni kwa ajili ya ujenzi wa maabara na siri ya mafanikio ni ushirikiano uliokuwapo kati ya mkuu wa wilaya na mkurugenzi wa halmashauri.
“Kwa sasa halimetenga mashauri Sh270 milioni kwa mwaka huu wa fedha ili kukamilisha ujenzi wa maabara za sekondari za Businda, Busonzo na Busonge,” alisema.
Kaimu Mkuu wa Sekondari ya Businda, Yunia Bukulie, alisema shule hiyo inakabiliwa upungufu wa madawati na walimu wa sayansi. 


