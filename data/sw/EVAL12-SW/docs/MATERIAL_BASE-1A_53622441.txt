
Kenya mwenyeji Chalenji, Kombe la Kagame

Imeandikwa na NAIROBI, Kenya

Imechapishwa: 09 Septemba 2016

BARAZA la Vyama vya Soka la Afrika Mashariki na Kati (Cecafa) limetangaza Kenya kuwa mwenyeji wa mashindano ya Chalenji pamoja na yale ya Kombe la Kagame yatakayofanyika baadae mwaka huu.

Kwa mujibu wa taarifa ya Cecafa, Novemba Kenya itaandaa mashindano ya Kombe la Chalenji, badala ya nchi ya Sudan ambayo ilijitoa kutokana na ukata.
Awali, mashindano hayo yalitakiwa kuandaliwa na Tanzania Bara Julai na Agosti, lakini ilijitoa kuandaa michuano ya Kombe la Kagame kutokana na kubanwa na ratiba ya ligi.
Pia sababu nyingine ya Tanzania kutolea nje mashindano hayo ni Yanga kufuzu kwa hatua ya makundi ya Kombe la Shirikisho la Afrika.
Azam FC ya Tanzania itatetea ubingwa wa Kombe la Kagame ambalo ililotwaa mashindano hayo yalipofanyikia nchini Tanzania mwaka jana, wakati Ethiopia ndio mabingwa wateteziwa Kombe la Chalenji.


