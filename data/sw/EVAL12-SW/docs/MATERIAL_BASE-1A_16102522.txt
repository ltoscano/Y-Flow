
kuinoa AFC Leopards msimu huu Koops arejea tena
Na JOHN ASHIHUNDU
KOCHA mkongwe, Jan Koops amerejeshwa mamlakani kuionoa klabu ya AFC leopards.
Raia huyo wa Uholanzi ataanza kazi yake hapo kesho katika chuo cha Marist College, Karen ambapo timu hiyo itaanza kujinoa kwa mechi ya kirafiki dhidi ya Mbooni Combined. 
Kulingana na Ben Musila anayegharamia ziara hiyo, mechi hiyo itachezwa Jumamosi.
Leopards ilifuta kazi Koops mnamo 2012 hata baada ya kuisaidia kumaliza ligi katika nafasi ya tatu.
Aliyekuwa kiungo mzuiaji wa kimataifa, Tom Juma atakuwa naibu wake huku John Busoloi akirejea kama mkufunzi wa makipa.
Mbali na Harambee Stars, Tom Juma aliwahi kuchezea klabu za Gor Mahia na AFC Leopards Leopards imekuwa bila kocha mkuu tangu Zdravko Logarusic aondoke ghafla na kurejea kwao, Croatia akimuachia jukumu hilonaibu wake, Ezekiel Akhwana.
Joseph Milimu ndiye meneja mpya wa Leopards.Wakitekeleza mabadiliko hayo, makundi ya Mathew Opwora na Dan Mule yalikubaliana kufanya kazi pamoja.
Makundi ya Mule na Opwora yamekuwa yakiwania uongozi wa klabu hiyo lakini Tume ya Kitaifa ya Kutatua mizozo Michezoni (SDT) ilikutana Disemba 22 na kuyaamuru yafanye kazi pamoja hadi uchaguzi utakapofanyika baada ya soiku 120 kuweka mamlakani maafisa wapya.
Tume hiyo ya SDT chini ya mwandishi maarufu wa michezo, Elyna Shiveka iliyaamuruy kaundi hayo yaunde kamati ya muda wa watu watatu kutoka kila kundi kusimamia shughuli za klabu hiyo kwa muda huo hadi uchaguzi utakapofanyika mwezi Aprili.
Miongoni mwa majukumu ya kamati hiyo ya muda inayojumuisha Mule, Peter Lichungu, Felix Shitsama, Mathew Opwora, Maurice Osundwa na Noah Wanyama ni kusajili wachezaji na kusimamia hazina ya klabu hiyo.
Habari zaidi zilisema kwamba aliyekuwa mshambuliaj wao matata, Jacob Keli anapanga kurejea baada ya mkataba wake kumalizika nchini Zambia.
Vile Leopards inapigania saini ya David “Cheche” Ochieng, kipa wa Posta Rangers, Ian Otieno na kiungo mmoja kutoka Liberia.
“Kuna wachezaji kadhaa ambao wameomba wakubaliwe waondoke na hatutawazuia. Tutampa kocha uwezo wa kutafuta wengine wa kujaza nafasi hizo,”
duru zilisema.


