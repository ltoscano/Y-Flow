
Matembezi kuchangia waathirika wa Tetemeko Septemba 17

Imeandikwa na Mroki Mroki

Imechapishwa: 15 Septemba 2016

SERIKALI kupitia Ofisi ya Waziri Mkuu pamoja na Wizara ya Mambo ya Nje na Ushirikiano wa Afrika Mashariki imeaandaa matembezi maalum ya hisani kuchangia waathirika wa Tetemeko la Ardhi Mkoani Kagera.

Mkuu wa Kitengo cha Mawasiliano na Msemaji wa Wizara ya Mambo ya Nje na Ushiriakiano wa Afrika Mashariki, Mindi Kasiga amesema Rais Mstaafu wa Awamu ya Pili, Ali Hassan Mwinyi ataongoza matembezi hayo ya Kilometa tano.
Mindi amesema matembezi hayo yatafanyika Septemba 17 mwaka huu na yataanzia Bwalo la Maofisa wa Polisi Oysterbay saa 12 asubuhi na kuwataka wananchi, mashirika na kampuni binafsi kujitokeza kwa wingi kwa ajili ya kuchangia matembezi hayo kuwezesha misaada kwa wananchi wa Kagera waliopata maafa kutokana na tetemeko hilo. 
Michango ya waathirika hao inaweza pia kutumwa kupitia akaunti maalum KAMATI YA MAAFA KAGERA, namba A/C 0152225617300 Benki ya CRDB na SWIFT CODE ni CORUtztz.


