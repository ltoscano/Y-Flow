
Wasiwasi wa mgomo huku shule zikifunguliwa
SERIKALI jana ilisisitiza kwamba shule zitafunguliwa leo kama ilivyopangwa lakini vyama vya kutetea maslahi ya walimu vya KNUT na KUPPET viliwataka walimu wagome kama walivyoshauriwa katika ilani iliyotolewa wiki jana.
Wizara ya elimu ilitoa wito kwa wazazi wapuuze miito ya KNUT na KUPPET na kuwapeleka watoto shuleni. Waziri wa Elimu Jacob Kaimenyi, alisema walimu watakuwa shule kufundisha.
Hata hivyo hakufafanua mipango ambayo serikali imeweka kuhakikisha masomo yanaendelea endapo walimu watagoma.
“Siwezi kujadili mikakati iliyowekwa kuhakikisha masomo hayafurugwi. Tutavuka daraja tukiifikia. Hatuwezi kujiandaa kwa jambo ambalo halijatokea,” akasema Prof Kaimenyi.
Licha ya hali hii ya suinto fahamu wazazi Nairobi waliendelea kuandaa watoto wao kurudi shuleni ifikapo kesho.
Katibu wa tume ya kuajiri walimu (TSC) Bw Gabriel Lengoiboni alisema jitihada za kuwafikia viongozi wa vyama hivyo kufutilia mbali mgomo huo havikufua dafu.
Bw Lengoiboni alisisitiza lazima walimu waende kazini kwa vile Mahakama ya inayotatua mizozo ya wafanyakazi ilisitisha mgomo. “Tumepata agizo la Mahakama likisitisha ENDELEA UK 3 mgomo huu na inabidi tuitii,” alitahadharisha Bw Lengoiboni. 
“Shule zote na vyuo vitafunguliwa mnamo Januari 5, 2015 kama ilivyopangwa na walimu wanatakiwa kufika kazini leo,” alisema katibu Wizara ya Elimu Dk Bellio Kipsang katika taarifa iliyotiwa sahihi na naibu wake Bi Elymaryta Khaoya Ijumaa wiki iliyopita.
Hata hivyo vyama vya walimu vilisisitiza mgomo upo na kuwataka wazazi wasiwapeleke watoto shule ama kulipa karo.
Mazugumzo ya kukwepa mgomo huu yalitibuka Jumamosi baada ya chama cha KNUT kutohudhuria mashauri hayo yaliyoitishwa kama hatua ya kuokoa sekta ya elimu.
Jana Katibu wa KNUT Wilson Sossion alisema mgomo upo na kuwashauri wazazi wakae na watoto wao nyumbani.
Naye mwenyekiti wa Knut Mudzo Nzili jana aliwataka walimu wakuu kukabidhi usimamizi wa shule wenyeviti wa bodi za wazazi (PTA) bila kuwapatia funguo za milango ya madarasa.
“Tayari tumeanza vita na walimu wanashauriwa wasifike shuleni kesho (leo). Wakuu wa shule wanafaa kukabidhi usimamizi wa shule zao wenyeviti wa PTA bila kuwapa funguo za madarasa,” akasema Bw Nzili kupitia ukurasa wake wa Facebook.
Ijumaa, Katibu Mkuu wa Chama cha Wazazi nchini Musau Ndunda alisema chama chake kilipata agizo la mahakama ya kushughulikia mizozo ya wafanyakazi, lililowataka walimu kusitisha mgomo huo ambao uanatarajiwa kuanza leo kote nchini.
Bw Ndunda alisema walimu wameagizwa kufika mahakamani Januari 14, mwaka huu.
Hata hivyo, Bw Nzili alisema: “Nimefahamishwa kuna agizo la mahakama linalozuia walimu kufanya mgomo ambao umepangwa kuanza kesho (leo) hatujaopokea nakala hivyo.” Vyama vya kutetea maslahi ya waalim magharibi mwa Kenya jana vilisema vitahakikisha kwamba wanachama wake hawataenda shuleni huku mughula wa kwanza ukianza leo.
Vyama hivyo vilimshutumu mwenyekiti wa muungano wa wazazi Bw Musau Ndunda vikisema anaunga mkono serikali.
Wanachama wa chama cha kutetea walimu wa shule za sekondari na taasisi za elimu ya juu -Kuppet walisema wataenda kila shule kuhakikisha kwamba mwalimu amekaidi agizo hilo la kugoma.
Wanachama wa Kuppet waliokutana Kisumu jana walisema watafuruga mikutano yoyote itakayoitishwa na wakuu wa shule wakisema itakuwa ni shughuli moja ya kufanya kazi.
Katibu mkuu wa Kuppet tawi la Magharibi Bw Zablon Awange aliwatahadharisha viongozi wa kitaifa kushawishiwa na serikali kutamatisha mgomo.
“Huu ni mgomo ulioitishwa na baraza la kitaifa (NGC) na hawapasi kuamuru waliumu warudi kazini kabla ya serikali kutimiza matakwa yao,” Bw Awange aliwaeleza wanahabari.
Alisema waalimu hawatatishwa na vitisho kwamba mishahara yao itakatwa endapo hawataenda kazini leo.
“Tuko tayari kulima au hata mwanamitindo bi. Uraibu wake muziki, kushiriki kutazama sakata Picha/ANTHONY OMUYA kwenda kuvua samaki kuhakikisha kwamba tuko na mapato tukiendelea na migomo,”alisema Bw Awange.
Katibu huyo alimkashfu Bw Ndunda kwa kuunga mkono serikali huku akisema mwenyekiti huyo ni kibaraka cha serikali.
OUMA WANZALA, MARYANNE GICOBI, na LEONARD ONYANGO ndiye anayetupambia ukurasa WAMBUI umri wa KENDRA


