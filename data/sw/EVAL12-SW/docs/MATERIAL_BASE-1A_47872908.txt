
Bunge nchini Misri laanza rasmi vikao
CAIRO, Misri BUNGE la Misri limeanza vikao vyake rasmi kwa mara ya kwanza katika kipindi cha miaka mitatu iliyopita.
Wengi miongoni mwa wabunge 596 ni waungaji mkono wa rais wa sasa AbdelFattah el-Sissi.
Bunge hilo, ambalo lilichaguliwa mnamo Novemba na Desemba mwaka uliopita, ndilo la kwanza tangu kung'atuliwa mamlakani kwa Rais Mohammed Morsi mnamo 2013 baada ya maandamano makali dhidi yake. Maandamano hayo pia yalilenga kuondoa uongozini chama cha Muslim Brotherhood, ambacho kilihusishwa na vutendo vya ukatili dhidi ya wakosoaji wake.
Kikao hicho kilichofanyika Jumapili kilihusiha kuapishwa na ulaji viapo kwa wabunge hao. Baadaye, lilitarajiwa kumchagua Spika pamoja na manaibu wake wawili. 
Bunge la mwisho la nchi hiyo lilivunjwa kufuatia agizo la mahakama mnamo 2012. Na AFP


