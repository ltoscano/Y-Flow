
Jela kwa kuharibu gari la mteja wake
NAIROBI MWENYE gereji jijini Nairobi na wafanyakazi wake watatu jana walifungwa jela miezi sita kwa kuharibu gari la mteja kimaksudi miaka minne iliyopita.
Hakimu Mkuu Mwandamizi wa Kibera Lucas Onyina alimpata Daniel Sila na hatia ya kuagiza Francis Maina, Samuel Muiruri na Michael Kamanda kuharibu gari aina ya Land Rover la Bw Mwangi Nginya. 
Bw Onyina alisema upande wa mashtaka ulithibitisha kwamba washtakiwa walitenda kosa hilo maksudi kwa maagizo ya Sila.
Inadaiwa Sila aliwaambia “katakateni gari hilo tujue mwenyewe.
“Maneno haya ni ushahidi tosha kwamba washtakiwa walitenda kosa hilo maksudi na wana hatia,” akasema Bw Onyina.
Aliwataja Maina, Muiruri na Kamanda kuwa wahusika wakuu katika kosa hilo.
Na BENSON MATHEKA


