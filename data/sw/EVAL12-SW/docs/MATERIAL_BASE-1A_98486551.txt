
Aliyetumia bastola feki kutisha mtu auawa 
MWANAMUME wa umri wa makamo ambaye hakutambuliwa alipigwa na kuuawa na umati wa wakazi katika mtaa waa Makongeni, Thika baada ya kudaiwa kuwa alijaribu kuiba pesa kutoka duka moja la M-Pesa.
Bi Judy Kalekye Mutaeni, mmiliki wa duka hilo aliambia KNA kuwa marehemu alijaribu kumpora pesa kwa kumtisha kwa bastola bandia ya plastiki.
Bi Mutaeni alipiga kamsa na ndipo wakazi wakafika mahala hapo haraka na kumpiga mtu huyo kwa mawe hadi akafa.
Polisi walifika mahala pa tukio na kuthibitisha kwamba kifaa hicho kilikuwa bastola bandia na marehemu aliitumia kwa lengo la kumtisha Bi Mutaeni. Mwili wake ulipelelekwa katika hifadhi ya maiti ya hospitali ya Thika Level Five.
Na KNA


