
Wakuzaji nyanya wahofia kuharibika kwa mazao yao
WAKULIMA wa nyanya katika kaunti ndogo ya Subukia wako na wasiwasi mkubwa wa kutoimarika kwa kilimo hicho kufuatia mvua kubwa inayoshuhudiwa katika eneo hilo.
Wakulima hao walisema zao la nyanya halihitaji mvua kubwa kama hali ilivyo kwa sasa na huenda zao hilo likaharibika.
John Nyinge, ambaye amejihusisha na kilimo hicho kwa zaidi ya miaka mitatu sasa, alisema msimu uliopita zao hilo liliathirika na mvua nyingi pamoja na magonjwa mengi.
Eneo la Subukia huzalisha nyanya kwa wingi huku masoko makuu ya zao hilo yakiwa Nakuru, Kisii, Kisumu, Nairobi na Mombasa.
Lakini kwa upande mwingine wakazi wanafurahia mavuno ya mahindi mabichis.
Mfanyi biashara Hannah Wangui alisema mahindi hayo yanatokana na zao lililopandwa mapema.
Wakati huo huo, wale wanaojihusisha na ukuzaji wa viazi wameitaka serikali ya kaunti kutekeleza sheria ya viazi ambayo ilipitishwa na bunge la kaunti zaidi ya mwaka mmoja uliopita. Wakulima hao walisema mawakala wanaendelea kuwanyanyasa.
Na KENYA NEWS AGENCY


