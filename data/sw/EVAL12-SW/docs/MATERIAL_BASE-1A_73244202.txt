
Rangi zapunguza akili za watoto, wajawazito

Imeandikwa na Namsembaeli Mduma

Imechapishwa: 13 Septemba 2016

TANZANIA imeanza mikakati kuhakikisha kunakuwa na kiwango cha kitaifa cha rangi za nyumba. Kiwango hicho kitakataza matumizi ya madini ya risasi kuepuka madhara kwa binadamu, ikiwemo kupunguza akili hasa kwa watoto na wajawazito. 

Takwimu za kimataifa zinaonesha kuwa, kiwango cha akili kinachoweza kupungua kutokana na matumizi ya rangi za nyumba ni pointi milioni 98.2 inayotafsiriwa kuwa sawa na hasara ya Dola za Kimarekani bilioni 134.7 katika uchumi.
Kaimu Mkurugenzi Mkuu wa Shirika la Viwango Tanzania (TBS), Edna Ndumbaro, ameyasema hayo leo Dar es Salaam wakati wa ufunguzi wa warsha ya siku mbili kuhusu uanzishaji wa kiwango cha kitaifa na kikanda cha rangi za nyumba, kisichoruhusu kuchanganywa kwa risasi katika rangi hizo.
Kwa mujibu wa Ndumbaro, mkakati huo ni wa dunia na Tanzania ni miongoni mwa nchi 15 za Afrika zilizojiunga kuutekeleza.
Kwa habari zaidi soma HabariLeo toleo la kesho.


