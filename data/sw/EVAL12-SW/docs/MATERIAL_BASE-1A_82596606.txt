
Unajua mbuyu ulianza kama mchicha?
Kuna kipindi wazee wetu walikomaa kwelikweli kupiga hela mdogo mdogo kwenye rodi. Utakuta babu na kapu zake nne za njugu anatokea Mwananyamala, anakata Posta afu anatimba TMK uswazi.
Kila siku akirudi ni kicheko tu mahome.
Mababu wa michongo hii waliinua mijengo town. Mmoja aliyekuwa famaz kinoma naskia alisimamisha mijengo TMK, Mwananyamala, Tabata na Kinondoni. Huu wa Kinondoni aliupangisha ukawa baa maarufu mitaa ile.
Sasa mambo yanaenda yakichenji. Si unajua kujiongeza tena? Babu hawezi kupiga kwato juani saa zote akivizia wateja.
Hata madenti sasa hivi washashtuka, sio kama kitambo. Wote wananunua bidhaa zenye ubora, TBS kwa kwenda mbele.
Lakini majanki bado hawajaikamata freshi ishu ya kujipaisha. Hadi sasa kuna bifu kati ya janki na janki kuhusu frem bubu.
Yaani mtu anavizia greda likipita basi anaenda kusimamisha fito, maisha yanasogea.
Staili ni zilezile... Akiona jua kali anamwaga leso na san gogoz. Kukiwa na manyunyu anasimamisha miavuli na makoti. Uongo mtu aliyeshtukizwa atadaka moko afu atasepa.
Janki leo akikamata buku nne, kesho tano anaona laifu kishaikatia denge.
Sasa kimbembe kinakuja pale askari wa site wanapovamia kitaa. Watu hemwa hemwa... mwingine kasahau mali zake, mwingine kaacha mtoto, ili mradi tafarani. Ukija kupiga hesabu unakuta kila wiki unaingiza losi.
Ishu za namna hii hazinaga fiucha. Huwezi kusema "mwaka ujao ntaagiza mzigo wa milioni" au "mwaka huu nanunua kiplonga". Yani unazunguka palepale. Sasa hivi ndo time za kujipanga na kutoa kitu cha maana.
Kama vipi we timba pale Brela kasajili taito yako, utachonga na maofsa wa TRA wataitathmini michongo yako afu watakupa hesabu. Pengine mwaka mzima utawakesh buku tano hivi, hamna ubaya.
Hawa jamaa mi wamenifurahisha kitu kimoko. Long time ilikuwa ukiwapiga chabo unatoka nduki. Manake hakuna mtu aliyekuwa analipa kodi.
Lakini sasa hivi unakaa nae mezani, unamwambia "Aah mchizi wangu buku tano ntaziokota wapi wakati goli ndo linainuka?" Na yeye anakuelewa, mnayaweka sawa.
Tena sasa hivi wala hupati shida ya kuwasaka. We bofya tu mtandaoni, utaletewa fomu, utazijaza, utawarudishia na mambo yataenda.
Asikuongopee mtu. Vitu vingine unavyoagiza vinadizainiwa na janki kama wewe, sema wenzio washakuwa wajanja wa kusaka chaneli mtandaoni.
Kwa mfano kuna wateja wa korosho za kukaanga huko mamtoni. Ukisachi soko utampata mtu wa rejareja na mtaelewana.
Huku tunakokwenda bize za sevisi rodi zitakata zote.
Zamani hata mtoni watu waliganga kwenye rodi. Ebu jiulize hivi leo katikati ya London unaweza kuuza kitu kwenye sevisi rodi?
Kuwa makini, hata mbuyu ulianza kama mchicha. 


