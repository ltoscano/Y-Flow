Kalameni akataa mahari akidai kuwa ng’ombe wamekonda

KALAMENI wa hapa alikataa kupokea mahari ya binti yake akidai ng’ombe alioletewa hawakuwa na rangi ya kupendeza na kwamba walikuwa wamekonda.
Mzee huyo alitaka ng’ombe hao wabadilishwe kisha akachukua mbuzi akisema walikuwa wamenona na walikuwa na rangi ya kupendeza.
Alidai kuletewa ng’ombe hao kulikuwa dharau kwa sababu alimlea na kumtunza vyema binti yake.
Kulingana na mdokezi, mzee alisisitiza kwamba ng’ombe mweusi huwa hapelekwi kama mahari kwasababu ni ishara ya kisirani.
Alisema alikuwa tayari kupokea ng’ombe wa rangi nyingine.
Ilibidi wakwe zake warudi na ng’ombe hao weusi na hawakusema ikiwa wangempelekea ng’ombe wengine wa rangi aliyotamani. 
Na STEPHEN DIK


