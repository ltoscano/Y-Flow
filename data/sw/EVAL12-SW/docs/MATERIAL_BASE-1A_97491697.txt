
Zanzibar watangaza timu yao ya wanawake

Imeandikwa na Mwajuma Juma, Zanzibar

Imechapishwa: 04 Septemba 2016 KOCHA Mkuu wa timu ya taifa ya soka ya wanawake ya Zanzibar, Nasra Juma ametangaza kikosi cha wachezaji 18 kitakachoshiriki michuano ya Chalenji itakayofanyika Uganda baadaye mwezi huu. 

Kikosi hicho alikitangaza jana huko katika ofisi za Chama cha Soka cha Zanzibar (ZFA) zilizoko kwenye Uwanja wa Amaan hapa.
Akizungumza na waandishi wa habari baada ya kutangaza kikosi hicho, alisema uteuzi huo umetokana na baada ya kuridhika na viwango vya wachezaji hao katika kipindi chote wakati timu hiyo iliyokuwa na wachezaji 44 ikifanya mazoezi.
Wachezaji hao, Mtumwa Khamis (New Generation), Khadija Salehe (Women Fighter),Walinzi ni Aziza Muhidini(New Generation),Zulekha Omar, Mwajuma Abdallah, Mtumwa Khatibu,(Women Fighter),Nuru Nassir(New Generation) na Betina Mwinyi(Bungi).
Wengine ni Nasria Mohd, Warda Khalid(Women Fighet),Hafidhi Juma,Eptysam Salum,Msimu Suluhu na Sabah Hashir,(New Generation),washambuliaji Siajabu Hassan,(Women Fighter), Warda Abdullhakim,(New Generation), Aziza Ali na Riziki Abdallah (Jumbi ).
“Wachezaji wote viwango vizuri lakini kutokana na idadi ya wanaotakiwa imebidi nifanye mchujo na kutangazwa hawa ambao mmewasikia.” Aidha, kikosi hicho kinatarajiwa kuondoka kesho Jumatano kwenda Tanzania Bara kabla ya kuanza safari ya kwenda Kampala, Uganda kuanza mashindano hayo.


