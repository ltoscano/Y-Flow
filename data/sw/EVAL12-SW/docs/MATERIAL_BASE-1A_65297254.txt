
Zawadi ya chupi yamlisha kichapo
J OMBI wa kijiji hiki alimchapa mkewe kwa kumnunulia chupi kama zawadi ya siku ya kukaribisha mwaka mpya.
Inasemekana kuwa jamaa alikasirishwa na hatua ya mkewe na kumtandika akidai alikuwa akimdharau.
Kulingana na mdokezi, jamaa huyo alikuwa akifanya kazi jijini Nairobi lakini akapigwa kalamu ilhali mkewe ni mwalimu wa shule ya msingi.
Kabla ya siku ya tukio mkewe alikuwa amejiunga na familia ya babaye mzazi aliyealika watu wake washerehekee kufungua mwaka pamoja. Baada ya sherehe hizo, mama huyo alipewa pesa na ndugu yake mkubwa na akaamua kuwanunulia watu wake zawadi za nguo na viatu.
Ni kwa sababu hiyo alimnunulia mzee wa boma suruali ya ndani ya kisasa huku akidhani kwamba GATHIRU, Gatundu mume wake angependezwa na zawadi hiyo.
Inasemekana kuwa mama aliwasili nyumbani jioni na kupokewa kwa furaha na familia yake.
Aliwakabidhi zawadi zao huku kila mtu akichangamkia zawadi yake.
Mambo yalipasuka mara tu baba watoto alipofungua zawadi yake.
Badala ya furaha, alimrukia mkewe na kumkaba koo kabla ya kumzaba makofi yaliyotua usoni.
“Kumbe ulienda kuhudhuria sherehe ya ukahaba? Umefunzwa na nani kuhusu ‘boxer’ za kisasa za wanaume? Ikiwa unafikri utaniletea zawadi uliyonunuliwa na wanaume wako kunidanganya ulikuwa kwenu, basi umenoa vibaya sana kwani hata ikiwa nimeishiwa na pesa mimi ndiye dume wa boma hili na sitavumilia madharau kutoka kwako! Siwezi kukubali zawadi kama hii,” jamaa alifoka na kuendelea kumshambulia mkewe kwa makonde na mateke. 
Kilio cha mama watoto kiliwavutia majirani walioingilia kati na kumnusuru dhidi ya kichapo zaidi.
Huku akionekana kuchemka kwa hasira, jamaa alijitoma chumba cha kulala na kujifungia ndani. Haikubainika uhusiano wao ulichukua mwelekeo gani baada ya kisanga hicho. 


