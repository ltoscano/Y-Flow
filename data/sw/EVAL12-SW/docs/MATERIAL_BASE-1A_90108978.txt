
Mzozo wa Stand United umalizwe kabla ya ligi
Mhariri Mimi ni mshabiki wa timu ya Stand United hapa Shinyanga. Ninakerwa sana na mzozo uliopo wa uongozi katika timu hii. Wachezaji wanaweza kuathirika kisaikolojia na mwakani timu ikafanya vibaya zaidi.
Ninajua kuwa baadhi ya watu wanataka mamlaka ndani ya timu ilhali hawajui timu hii imeanzia wapi, sasa kama sisi ni mashabiki, ni lazima kuwapo uwazi kuwa nani anafanya nini kwa ajili ya nini, kuliko kila mmoja kuja na kuleta sera zake. Stand si kwamba ni timu iliyoanza kienyeji.
Timu hii ilianza kwa misingi ya kuleta burudani katika eneo la Stand na sasa ni timu kubwa mkoa na taifa. Lazima kuwapo na utaratibu wa uongozi kuliko kila mmoja kuamua anavyotaka. Ninashauri kila mdau, kila muhusika kuhakikisha kuwa tatizo linamalizika hata kabla ya kuanza kwa msimu mwingine maana vinginevyo itakuwa majanga na timu kushuka daraja. 
Nyakake Felician Keko Maghorofani.


