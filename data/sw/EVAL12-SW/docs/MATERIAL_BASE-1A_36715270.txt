
Jombi mvunja mifupa apewa funzo na mkewe
i.
Inasemekana kwamba kabla ya alameni mmoja kutoka eneo hili alipata aibu ya mwaka baada ya mkewe wa wiki tatu kumtandika alipomfumania kilkuoa, jamaa alikuwa na mazoea ya kushinda vilabuni na wenzake wakichapa mtindi na kuburudika na mabinti.
"La kushangaza ni kwamba hata baada ya kujipatia jiko, jamaa hakubadilisha tabia na badala yake aliendelea na uraibu wake," akasema mdokezi wetu.
Jambo hilo lilimkera mkewe si kidogo na akamuonya mara kadha abadilishe tabia hiyo akisema inaweza kumfanya goi goi na kulemewa kutekeleza majukumu yake kama mume.
Hata hivyo, licha ushauri wa mkewe, jamaa hakusikia. Inasemekana kwamba siku ya kisanga, aliondoka nyumbani mwendo tano asubuhi ili akahangaikie Baada ya kuwasiliana na baadhi marafiki zake, alijitoma ndani kilabu kimoja na kujiunga na hao. Hata hivyo, mambo yaliharibika ilipofika majira ya saa tisa alasiri. Wakati huo, akaeleza mdokezi, binamu mmoja wa mkewe aliwasili katika kilabu hicho.
"Alipomuona jamaa, alimpigia mkewe simu na kumuarifu kilichokuwa kikiendelea," akaeleza mdokezi.
Kulingana na mdokezi, mara tu alipopashwa habari hizo, mama huyo aliabiri pikipiki hadi kilabu hicho na kujitoma ndani akihema kwa hasira na kumkabili mumewe.
"Ni mara ngapi nimekuonya dhidi ya kulewa kijinga ili usishindwe kutekekeleza majukumu yako kama mume?' mama alifoka.
"Kamwe sitavumilia ujinga huu tena na nitakabiliana na pepo iIiyokuteka vilivyo," akasema mama huyo na kumfurusha jamaa kutoka kilabu hicho.
Tuliarifiwa kuwa wakiwa nje jamaa aliteleza na kuanguka na badala ya kumuinua, mkewe alianza kumcharaza mateke.
Hata hivyo, shoo hiyo ilisitishwa ndugu ya mama huyo alipofika na kumtuliza. 


