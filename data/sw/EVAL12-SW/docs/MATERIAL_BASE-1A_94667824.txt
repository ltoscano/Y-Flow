
Huyu ndiye Mwijage bwana, mwingine ‘fotokopi’
Dodoma. Huyu ndiye Mwijage bwana kama utasikia wengine ujue hao ni ‘fotokopi’ maana hawatakuwa kama hiki kisiki cha mpingo.
Ukitaka kujua maneno ya Charles Mwijage wewe muulize swali latika Wizara ya Viwanda, Biashara na Masoko na akipewa nafasi ya kujibu ujue umekwisha.
Jana, katika Ukumbi wa Bunge ulilipuka kwa kicheko maana jamaa anajua hadi mambo ya uchumba na hata kuoa na mengine mengi. 
Eti alisema hivi, “anayelipa mahari ndiye mwenye haki ya kumuona mwali hata kama siku ya harusi itakuwa bado kuwadia.”
Majibu ya Mwijage eti yalitokana na maswali mengine ambayo wabunge walikuwa wanauliza juu ya ujenzi wa viwanda katika majimbo na mikoa yao katika Serikali hii ya Awamu ya Tano.
Hivi ungekuwa wewe ungetoa jibu gani hapo kama waziri amesema hivyo akiwa na maana moja tu, kuwa yeye ndiyo ana majibu yaliyomo kwenye hoja ya kujadili kitabu chake cha Makadirio ya Mapato na Matumizi ya Wizara hiyo kwa mwaka 2016/2017?
Habari zote na Habel Chidawali


