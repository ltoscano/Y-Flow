Tótála epái ya mamá wa băna. Mwăsí yangó azalí na bandeko •to tɛ́@• Sɔ́kí bazalí, mpɔ̂ níni bakosálisa ndeko wa bangó na bána ba yĕ tɛ́@ Bandeko bazalí, sɔ̂lɔ́. Nzókandé ntángo mamá wa bána abálákí tatá óyo molúba, bandeko bandimákí tɛ́. Akúfélákí mobáli mosúsu libosó, abótákí na yĕ ••tɛ́. Yĕ akoloba 'te bandeko bazalákí kobébisa makambo•• o káti ya libóta. Yangó wâná alingákí kotála lisúsu bandeko tɛ́. Emɔ́ní yĕ 'te abándí kobóta bána, alingí kotíka lisúsu mobáli wa yĕ tɛ́. Útá́ mokɔlɔ wâná bandeko balingí yĕ malámu tɛ́. Mpɔ̂ ya kosálisa bána ba yĕ, bakobánga mobáli wa yĕ molúba. Mpɔ̂ ndeko wa bangó sɔ́kí akúfí libosó, letá akokí kopésa bána na tatá wa bangó, mbɛlɛ bána bánsɔ •bakokɛndɛ• bobɛ́lɛ́ epái ya balúba. Náni akobébisa mbɔ́ngɔ mpɔ̂ ya kosálisa balúba@ Balingí tɛ́. Ndeko wa bangó amísálisa yĕ mɔ̆kɔ́. Alíaka epaso ya mobáli wa yĕ. Sɔ̂kí alingí bána ba yĕ, yĕ mɔ̆kɔ́ ásála makási mpɔ̂ ya kobokɔlɔ bangó. Kási bangó tɛ́. Epái na epái mosálisi azalí tɛ́. Ndáko ya mawa!

Sikáwa ngáí nakómí mobáli monɛ́nɛ. Nabósání bato babóla wâná tɛ́. Mpási ya bangó epésí ngáí mayɛ́lɛ. Útá o eleko nazalákí komɔ́nɔ bangó mikɔlɔ mínsɔ na mawa boye, nakánákí 'te sɔ́kɔ́ nalingí kobála, nakobála na bomwána. Yɔ̆ mobáli, okokɛndɛ kobála mwăsí ntángo okómí mpaka, ekokí kozala malámu tɛ́. Okobɔkɔlɔ bána lisúsu na níni@ Tatá óyo ndé́ azwákí epaso, bána basúsu bazalákí sé bána baké. Kobɔkɔlɔ bangó ekómákí likambo lya matáta. Ngáí nalingí bôngô tɛ́.
Ya míbalé, sɔ́kɔ́ nalingí kobála, nakobála mwăsí sé na ekólo ya ngáí mpenzá. Sɔ̂kí mwăsí aútí mosíka, mbɛlɛ makambo o káti ya libála ndé́mazalí ebelé. Mpé sɔ̂kí osílí okúfí, bandeko nsima ya yɔ̆̆ bakowéla băna. Basúsu naíno bakowéla libosó sé bilɔ́kɔ bya yɔ̆̆. Yangó wâná sɔ̂kí ntángo ya kobála ekokí, nakozilisa makambo tɛ́, nakobála mwăsí wa ngáí. Mpé mwăsí óyo nakobála, ázala sé mwána wa mbóka ya bísó. Bandeko bánsɔ bándima yĕ. Epái ya yĕ mpé bandeko bánsɔ bándima ngáí.
Sɔ̂kí olingí kobála, obála na bompáka tɛ́, mpé bálá mwána wa mbóka ya yɔ̆̆!