
Mwanangu ni mwizi sugu - Mzazi
NANYUKI MAMA alitoa ushahidi katika mahakama ya Nanyuki na kusema mwanawe anayekabiliwa na shtaka la kuiba mtungi wa gesi “ni mwizi sugu.” Bi Joyce Wanjiku alimweleza hakimu mwandamizi Bi Florence Na KNA Macharia kwamba alimjulisha mwenyekiti wa masuala ya usalama almaarufu nyumba kumi kwamba mwanawe Jackson Gichuki Maina amevunja nyumba ya jirani yao na kuiba mtungi wa gesi.
Gichuki amekana mbele ya Bi Macharia kuwa aliiba mtungi wa gesi mnamo Oktoba 4,2014 katika kijiji cha Thungari kaunti ya Nyeri.
Mtungi huo ni mali ya Bw Joseph Karitu.
Akitoa ushahidi mahakamani, Wanjiku aliiambia mahakama kuwa mnamo siku hiyo mwendo wa saa 12 asubuhi alichungulia akiwa nyumbani kwake na kumwona mwanawe akikwea paa la nyumba ya jirani yao Bw Kiraitu. 
Mshtakiwa alinuia kupitisha mtungi huo juu ya paa la nyumba.
Aliamriwa ateremke ambapo alitiwa nguvuni na kupelekwa katika kituo cha polisi cha Naromoru alikoshtakiwa kwa kuvunja nyumba na kuiba kutoka mle.
Gichuki alifikishwa mahakamani hatimaye ambapo alikanusha madai ya wizi Kesi hiyo itaendelea Machi 16.


