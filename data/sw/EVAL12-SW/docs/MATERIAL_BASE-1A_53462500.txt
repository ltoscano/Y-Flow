
Ashtakiwa kuwekea mteja ‘mchele’ kwenye kinywaji

MWANAMKE anayeaminika kuwa miongoni mwa kundi la wanawake ambalo huwaibia wanaume wanaoenda kuburudika katika vilabu alishtakiwa jana kwa madai ya kumpa dawa za kupoteza fahamu mfanyabiashara mmoja na kumwibia. 
Mshukiwa huyo, Gloria Cherono alifikishwa mbele ya Hakimu Mkuu Joseph Karanja, Na ABIUD OCHIENG alikokabiliwa na mashtaka mawili ya kumpa dawa hizo na kumwibia mwanabiashara Daniel Muchehu Mungai mnamo Desemba 22, 2014 katika barabara ya Dubois, Nairobi.
KUTOKA UK 1 Mahakama iliambiwa kuwa mnamo Desemba 22 mwendo wa saa tano usiku, Bw Mungai alikuwa katika kilabu kimoja akiburudika kwa vinywaji akiwa na binamuye, wakati mshtakiwa alijiunga nao na kuagiza vinywaji pia.
Hata hivyo, mshtakiwa alidaiwa kuchukua simu ya mkononi ya Bw Mungai na kutoroka nayo.
“Baadaye alituma Sh47,000 kutoka kwa simu ya mlalamishi hadi kwa simu yake,” akasema kiongozi wa mashtaka Charles Wanjohi.
Kando na hayo, mshtakiwa pia alijaribu kuomba mkopo kutoka kwa Mshwari, akitumia nambari ya simu ya mlalamishi, lakini hakufanikiwa.
“Wakati huo wote, mlalamishi pamoja na mkewe walikuwa wakijaribu kupiga simu kwa nambari yake, lakini haikuwa ikijibiwa,” akaongeza.
Bw Wanjohi pia alisema kuwa mlalamishi alikuwa amewaarifu polisi kuwa alikuwa amepoteza fahamu na kuwa aliweza tu kukumbuka mambo machache kuhusu yaliyojiri usiku huo.
Bw Mungai alisema kuwa alishuku kuwa mwanamke huyo aliweka dawa katika kinywaji chake.
Mshukiwa huyo anadaiwa kutoa kadi ya mlalamishi kutoka kwa simu yake na kuanza kuitumia.
Taarifa kutoka kwa kampuni ya Safaricom ilionyesha kuwa mnamo Desenba 23, mshukiwa alituma kiwango hicho cha fedha kutoka kwa simu ya mlalamishi hadi kwa simu yake.
Kisa hicho kiliripotiwa katika Kituo cha Polisi cha Central, Nairobi huku polisi wakifanikiwa kumkamata mshukiwa mnamo Januari 5.
Kesi mnamo Januari 20, 2015.
itasikilizwa tena


