
Vifo vya 2 vyahuzunisha wakazi
Na ANNE MACHARIA
WAKAZI wa kijiji kimoja huko Githunguri walihuzunishwa na vifo viwili tofauti vilivyotokea katika muda wa wiki moja kwa mvulana wa miaka 13 aliyezama na mwanaume aliyejitoa uhai.
Siku tisa baadaye, mwili wa John Mutabari, 13, haujapatikana baada ya yeye kuzama alipokuwa akiogelea katika sehemu ya mto Ruiru kijiji cha Mathanja, Githunguri.
Iliripotiwa kuwa Mutabari alienda kuokota kuni na watoto wengine katika msitu, lakini akasema kuwa angependelea kuogelea na papo hapo akavua nguo zake na kuingia mle mtoni.
Watoto hao walisema hiyo ilikuwa mara ya mwisho wao kuona Mutabari kwani alizama huko majini. Watoto hao walikimbia na kujulisha wanakijiji kuhusu tukio hilo, na kwa kweli walipata nguo za mtoto huyo kando na mto huo.
DHIBITI Mkuu wa polisi eneo hilo Abdikadir Ahmed alidhibiti tukio hilo, na kusema kuwa shughuli za kutafuta mtoto huyo bado zinaendelea.
“Tunashuku mwili wa mvulana huyu umeshikwa na mizizi ya miti iliyo karibu na pale, lakini kadri ya wanaoelewa kuogelea kwa hali ya juu kupiga mbizi pale, bado hatujapata mwili huo,” alisema Bw Ahmed.
Mvulana huyo alikuwa mwanafunzi wa darasa la saba katika shule ya msingi ya Kanyore huko Githunguri, na mtoto wa nne kwa Peter Wafula na Rose Wafula.
Mkazi wa eneo hilo Moses Ndungu alisema, “Wazazi hawa wamegadhabishwa sana na kupoteza mwana wao, na wana matumaini ya kupata mwili wake na kumzika vizuri kama inavystahili.” Kati ya wale ambao wamesaidia kutafuta mvulana huyo ni ‘Kenya Lifesaving Federation 


