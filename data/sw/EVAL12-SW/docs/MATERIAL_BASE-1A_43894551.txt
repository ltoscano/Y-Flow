
Wabunge 2 wadai mswada wa usalama unakiuka haki
WABUNGE wawili wa upinzani wameilaumu serikali ya Jubilee kwa kuhujumu katiba kupitia wingi wa wabunge wake katika Bunge.
Wawili hao, George Muluan (Wiper) na Dkt Gideon Ochanda (ODM) waliapa kupinga Mswada wa Usalama 2014, waliosema kuwa unahujumu haki za Wakenya na vyombo vya habari.
Wakiongea mjini Siaya, wabunge hao waliapa kutumia kila mbinu kuhakikisha kuwa serikali haitaendelea kuhujumu katiba.
Bw Muluan, ambaye ni mbunge wa Alego Usonga, alisema kuwa serikali itawanyang’anya Wakenya haki ambazo walipigania wakati wa ukombozi wa pili, uliopelekea kuanzishwa kwa mfumo wa vyama vingi vya kisiasa na uhuru wa kujieleza.
Aliongeza kuwa serikali inataka kutumia mswada huo kukandamiza manufaa ambayo Wakenya wamepata kutokana na mfumo wa ugatuzi na katiba.
“Serikali inatumia njia zisizofaa kuturejesha katika enzi za giza na hatutakubali mafanikio ambayo tulikuwa tumepatakuhujumiwa,” akasema 


