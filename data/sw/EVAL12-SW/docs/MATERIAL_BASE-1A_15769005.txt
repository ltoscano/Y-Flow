Mrashani awania ukatibu KAA

Imeandikwa na Mwandishi Wetu

Imechapishwa: 17 Novemba 2016

MWANARIADHA wa zamani na Kocha Nelson Mrashani amejiingiza katika kinyangâ€™anyiro cha kuwania uongozi katika Uchaguzi Mkuu wa Chama cha Riadha Mkoa wa Kilimanjaro, imeelezwa.

Uchaguzi wa Chama cha Riadha Mkoa wa Kilimanjaro umepangwa kufanyika Jumapili Novemba 20 mjini Moshi. 
Akinadi sera zake, Mrashani alisema kuwa kaulimbiu yake ni Michezo kwa Wote Kilimanjaro Yetu.
Alisema kuwa endapo atachaguliwa kuwa Katibu Mkuu wa KAA, atafanya jitihada mbalimbali kuhakikisha mkoa wa Kilimanjaro unakuwa na miundombinu sahihi kwa ajili ya mchezo wa riadha.
Pia mdau huyo wa michezo ambaye hivi karibuni alizindua mbio zake za polepole au jogging, ambazo zilihudhuriwa na Mkuu wa Mkoa wa Kilimanjaro Said Mecky Sadiki.
Katika taarifa yake kwa vyombo vya habari Mrashani alisema kuwa ameamua kugombea baada ya kucheza mchezo huo na kushiriki mashindano mbalimbali ndani na nje ya nchi na kupata mafunzo ya uongozi katika ngazi mbalimbali. Pia ana mafunzo maalumu ya kutambua na kuibua vipaji mbalimbali vya wachezaji chipukizi.
Wagombea wa uenyekiti ni Listone Metacha, Hashimu Nyari wakati Makamu Mwenyekiti ni Adram Mikumi na Athuman Msangi.
Wakati katika ukatibu wanaogombea ni Nelson Mrashani, Lilian Ngalo, Amir Sangawe huku nafasi nyingine zinazogombewa ni katibu msaidizi, mhazini na wajumbe wa Kamati ya Utendaji.


