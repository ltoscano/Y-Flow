
Ronaldo awachoma huku Real ikishinda mechi ya 20 kwenye ligi zote
MADRID, Uhispania MABAO mawili kutoka kwa straika matata Cristiano Ronaldo yaliwezesha Real Madrid kupepeta Almeria kwa mabao 4-1 na kuendeleza rekodi yao ya kutoshindwa kuwa mechi 20 katika mashindano yote.
Mabao ya kwanza yalifungwa na Isco na Gareth Bale huku kipa Iker Casillas akiokoa mkwaju wa penalti.
Ronaldo aliipa ushindi kwa mabao aliyofunga kufuatia pasi safi kutoka kwa Karim Benzema na Carvajal na kufikisha idadi ya mabao yake katika Ligi Kuu ya Uhispania kuwa 25.
Almeria inafunzwa na Miguel Rivera ambaye anashikilia kwa muda kufautia kufutwa kwa Francisco Rodriguez mapema wiki jana.
Real sasa inaongoza kwa alama 39, mbele ya mahasimu wao Barcelona ambao walikuwa wamepangiwa kukutana na Getafe. 


