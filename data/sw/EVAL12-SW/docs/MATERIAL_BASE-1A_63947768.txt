
Uhaba wa maji wakumba eneo
WAKAZI wa Madogo, Kaunti ya Tana River wamekumbwa na uhaba mkubwa ya maji huku wakilazimika kutembea zaidi ya kilomita 7 kutafuta maji kutoka kwa mto Tana baada ya kuadimika kwa bidhaa hiyo kwa zaidi ya miezi tisa mfululizo.
Wenyeji hao wamelalamika kutishiwa kwa maisha yao wakati wanapojitoa mhanga kwenda mtoni ambako kunafahamika kuwa makazi makuu ya mamba ambao ni hatari kwa binadamu, kutafuta maji.
"Tunahofia maisha yetu wakati tunapochota maji kutoka kwa mto kwani umejaa mamba wanaowinda binadamu na mifugo," alisema Bi Rishad, mkazi wa eneo hilo.
Tangu mwanzoni mwa 2013, wenyeji wamekuwa wakilalamika kukosa maji na walisambaziwa bidhaa hiyo kwa zamu. 
NA FATMA MZEE


