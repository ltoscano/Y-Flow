
Afisi za ODM zafungwa juu ya deni la Sh200,000
CHAMA cha Orange Democratic Movement (ODM) kimefurushwa kutoka kwa ofisi za tawi lake kutokana na deni la kodi ya Sh200,000 kuelekea ziara ya kiongozi wake Raila Odinga wiki hii Taita Taveta.
Haya yalijiri baada ya chama kunufaika na zaidi ya Sh80 milioni kutoka kwa Hazina ya Vyama vya Kisiasa, pesa ambazo hugharamia kodi na malipo ya wahudumu katika matawi yote yenye ofisi zao. 
Mara ya mwisho ODM kulipa kodi ilikuwa Machi mwaka jana na tangu wakati huo hakuna pesa zozote zimetolewa huku wajumbe wake maalum na waliochaguliwa bungeni na bunge la kaunti wakikosa kutoa mchango wao.
Mwenyekiti wa tawi la Taita Taveta Francis Terere alisema hajui lolote kuhusu ziara ya kiongozi wa chama chake katika kaunti hiyo, lakini akakataa kuzungumzia suala la kufungwa kwa ofisi hizo.
Na JONATHAN MANYINDO


