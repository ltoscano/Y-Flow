
Wakazi washtushwa na pacha wa marehemu
SHEREHE ya matanga katika boma la mkazi wa kijiji hiki, nusura itibuke pale ndugu pacha wa marehemu alipofika kwa ghafla na kufanya watu wafikirie marehemu alikuwa amefufuka.
Inasemekena kuwa marehemu alikuwa na ndugu yake pacha waliyefanana sana na ilikuwa vigumu kuwatofautisha wawili hao. Hata hivyo, ndugu huyo aliishi mbali sana na ndugu yake na ni wakazi wachache wa kijiji hiki waliomfahamu.
Watu walikuwa katika boma la marehemu katika harakati za kutayarisha mazishi pale ndugu pacha wa marehemu alipofika kwa ghafla.
pacha wa marehemu “Waliokuwa wakichimba kaburi walikuwa wa kwanza kumuona na bila kufikiria mara mbili walianza kutimua mbio wakidhani marehemu alikuwa amefufuka,”akasema mdokezi.
Waombolezaji wengine walianza kutimua mbio walipoona wachimbaji wa kaburi wakitoroka hata bila ya kujua kilichokuwa kimejiri.
Hata hivyo, jirani mmoja alijitokeza na kutuliza hali kwa sababu aliifahamu familia hiyo vyema na alikuwa akimfahamu marehemu alikuwa na ndugu pacha. 
Watu walianza kurudi lakini baadhi walikuwa na hofu huku wakimwangalia kwa makini mgeni huyo wakionekana kutoamini macho yao.
NA MWANDISHI WETU


