
Tetemeko latikiza mji
TOKYO, Japan, TETEMEKO la ardhi lenye vipimo vya 6.0 kwenye mtambo wa richter, lilitikisa majengo kadha mjini Tokyo lakini serikali ikaondoa hofu ya kutokea kwa dhoruba la Tsunami.
Wakazi wa mji huo, wanaotarajiwa kusherehekea sikukuu ya kitaifa waliamshwa ghafla na mitikiso ya tetemeko hilo.
Japo halikuwa lenye nguvu, lilisababisha baadhi ya makabati na vifaa katika ofisi kadha kuanguka.
Kulingana na maafisa ya utabiri wa hewa nchini humo, tetemeko hilo lilisambaa hadi karibu kisiwa cha Izu Oshima, kusini magharibi mwa Tokyo.
Shirika la habari la serikali, lilisema kuwa hakukuwa na ripoti zozote za uharibifu wala majeruhi, lakini likatoa onyo kwa wakazi kuwa mahali salama kwani huenda tetemeko lingine likatokea.


