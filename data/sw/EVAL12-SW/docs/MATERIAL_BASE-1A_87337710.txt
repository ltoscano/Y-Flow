
Wahalifu 5 wa ngono wanyakwa
KOLKATA, WATU watano walikamatwa kuhusiana na ubakaji na mateso ya mtalii raia wa Japan ambaye alishikwa mateka na kudhulumiwa kingono kwa mwezi mzima nchini India. 
Masaibu ya mwathiriwa huyo mwenye umri wa miaka 22 yanasemekana kuanza Novemba 20 baada ya kuwasili Kolkata, mji mkuu wa jimbo la West Bengal ambapo alianza urafiki na wanaume watatu raia wa India.
Mmoja wa wanaume hao ambaye ana uwezo wa kuongea lugha ya Kijapani, alimshawishi mtalii huyo kutoa Dola 1,200 kutoka kwa akaunti yake kabla ya kusafiri naye hadi maeneo ya Bodh Gaya katika jimbo jirani la Bihar.
Alipofika Bihar, mtalii huyo alichukuliwa na wanaume wengine wawili ambao walimfungia katika chumba kilichotengwa na kumnajisi kwa takriban mwezi mzima.
Wanaume wawili ambao ni ndugu waliokuwa wanamsaidia mtalii huyo kuzuru maeneo mbalimbali ya India, walikamatwa Ijumaa na kusafirishwa hadi Kolkata ambapo walifikishwa mahakamani Jumamosi


