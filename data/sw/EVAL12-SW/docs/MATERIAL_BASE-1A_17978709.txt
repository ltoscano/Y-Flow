
Serikali kupigania usawa wa kijinsia
Bakari Kiango, Mwananchi bkiango@mwananchi.co.tz
Dar es Salaam. Waziri wa Afya, Maendeleo ya Jamii, Jinsia, Wazee na Watoto, Ummy Mwalimu amesema Serikali ina dhamira ya kuhakikisha usawa wa kijinsia unafikiwa katika nyanja zote. 
Waziri Mwalimu alisema hayo juzi katika mahafali ya kwanza ya Kidato cha Sita ya Shule ya Sekondari ya Wama-Nakayama.
Alisema Serikali itaendelea kutekeleza sera na mipango ya nchi kuhakikisha uwapo wa usawa wa kijinsia na kwamba wizara yake itazishughulikia kwa haraka changamoto za elimu kwa mtoto wa kike. 
“Tutaondoa kasoro zilizopo katika Sheria za Ndoa ya Mwaka 1971 hususan vifungu 13 na 17, vinavyoruhusu mtoto wa kike kuolewa akiwa na umri chini ya miaka 18 mdogo,” alisema Mwalimu.
Mwenyekiti wa Taasisi wa Wanawake na Maendeleo (Wama), Salma Kikwete alisema wanafunzi 27 walikabidhiwa vyeti vya kuhitimu kidato cha sita.


