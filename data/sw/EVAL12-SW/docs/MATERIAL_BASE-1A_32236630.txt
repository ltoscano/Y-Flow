
mkutano wa viongozi ua waanza ethiopia

March 2, 2014

MKUTANO wa kilele wa viongozi wakuu wa nchi na serikali za Afrika (UA) ulianza jana kuzungumzia zaidi mgogoro unaoendelea katika Jamhuri ya Afrika ya Kati pamoja na Sudan Kusini.
Viongozi hao pia wanatarajiwa kugusia suala
tete juu ya dhima ya bara hilo kwenye Mahakama ya Kimataifa ya uhalifu wa kivita (ICC).
Kimsingi mkutano huo wa kila mwaka ulipangiwa kujadili suala zima la kilimo na usalama wa chakula lakini unategemewa kuliweka kando au kulipa uzito mdogo suala hilo.
Katika Suala la Sudan, Rais wa Kenya, Uhuru Kenyatta, juzi alitangaza mafanikio kiasi yaliyopatikana katika kujaribu kuumaliza
mvutano unaoshuhudiwa.
Kwa mujibu wa DW, Rais Kenyatta alisema
Umoja wa Afrika na Igad wamejitolea kutafuta
amani ya kudumu katika taifa hilo changa barani
Afrika.
Jumuiya ya ushirikiano wa kiserikali katika nchi za mashariki mwa Afrika-IGAD, ulifika uamuzi wa kufuta mazungumzo ya amani wiki iliyopita baada ya kupatikana mwafaka wa kusitisha mapigano.
Wasuluhishi walitoa wito wa kutaka Umoja wa
Afrika kubeba jukumu kubwa katika mchakato
huo wa kutafuta amani nchini Sudan Kusini.
Kwa upande mwingine, janga la Jamhuri ya
Afrika ya Kati ambako kuna kikosi cha wanajeshi
5,200 wa Umoja wa Afrika waliopelekwa
kusaidiana na askari 1,600 wa Ufaransa ni mada
itakayochukua nafasi nyingine katika mkutano huo.


