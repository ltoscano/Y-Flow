
Viatu vya ngozi vya ‘Shoe-Le’ sasa vyafika katika maduka
Na WYCLIFFE MUIA
KUWAFAA WATEJA “Tumejitolea kupanua bidhaa anuwai ambazo zitawafaa wateja wetu kila wakati.
Mkusanyiko wetu wa viatu unajumuisha viatu vya watoto, vijana wanaopenda mitindo ya kisasa na wafanyikazi wanaohitaji buti za mpira zinazokinga nyayo,” akasema.
Kando na viatu vya shule, Kenafric Industies huunda viatu vya wanaume, wanawake na watoto. Mkusanyiko huu unajumuisha ndara, buti za mpira na turubai.
Kenafric Industries iliyopo Baba Dogo, Nairobi, ilianzishwa na familia ya Chedda mnamo mwaka wa 1987.
Kampuni hii ni mojawapo ya kampuni kubwa zaidi ambazo hutengeneza na kuuza nje vyakula, viungo, viatu, vifaa vya kuandikia, peremende na ubani.
KAMPUNI ya Kenafric Industries Limited ambayo ni baadhi ya viwanda vikubwa vinavyotengeneza vyakula na viatu imezindua viatu vya ngozi nchini.
Viatu hivyo vinavyojulikana kama “Shoe-Le” vilianza kuuzwa kuanzia Disemba 20 katika maduka ya jumla ya Tuskys, Nakumatt na Ukwala.
Shoe-Le imetengenezwa kwa mitindo tofauti ya wasichana na wavulana na inapatikana kwa vipimo mbalimbali.
“Viatu vya Shoe-Le ni miongoni mwa bidhaa zetu nyingine za viatu vya shule kama vile ‘Malaika’ ya wasichana na ‘Mwanafunzi’ ya jinsia zote,” alisema Amitabh Banga, msimamizi wa biashara ya viatu katika kiwanda cha Kenafric Industries Limited. 


