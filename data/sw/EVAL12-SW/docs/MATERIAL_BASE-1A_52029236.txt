Mhubiri aombaradhi kwa kuzini

August 24, 2014

MHUBIRI Mkristo nchini Kenya, Anthony Maina, ameomba msamaha kanisani baada ya kupatikana akila uroda na mke wa mtu mjini Nyeri, nchini Kenya. Mhubiri huyo alipangisha chumba katika hoteli moja mjini humo, ingawa hakujua kama alikuwa akifuatiliwa na waandishi wa habari waliomkuta katika tendo la ndoa na mke wa mtu. Kwa mujibu wa BBC, Kasisi Maina alisema kuwa mbali na kutaka msamaha wa waumini wa kanisa lake pia ameomba msamaha kwa Mungu. Wakazi wa Embu anakotoka kasisi huyo wanatafakari msamaha kwa mhubiri huyo huku viongozi wa kanisa hilo wamemwachisha kazi kwa muda wakifanya uchunguzi kuhusu kashfa hiyo.


