
Azirai alipogundua mpenzi ni bawabu
Hmpenzi wake aliposhtuka na kuzirai, alipogundua kalameni huyo alikuwa bawabu wala sio afisa wa polisi alivyodai.
Inasemekana kwamba jamaa alikuwa amemwambia kimwana huyo kwamba alikuwa afisa wa polisi wa utawala aliyekuwa akihudumu katika jumba hilo.
Kulingana na mdokezi, mwanadada huyo alikuwa akiwaambia wenzake kwamba mchumba wake alikuwa afisa wa polisi.
"Kidosho alikuwa akijishaua kwa marafiki zake kwamba alikuwa na mpenzi ambaye ni afisa wa polisi," akasema mdokezi Siku ya kisanga, aliwaambia marafiki zake wawili wampeleke akamtembelee mchumba wake bila kujua yaliyokuwa yakimsubiri.
Penyenye zaeleza kwamba walALI ya taharuki ilitanda katika jumba moja la kibiashara kwenye barabara hii, kipusa aliyemtembelea mchumba ipofika katika jumba hilo, mwanadada huyo alimuuliza mlinzi mmoja iwapo alimfahamu jamaa huyo na ndipo akamfahamisha alikuwa bawabu mwenzake.
"Huyo tunafanya kazi naye na yuko ghorofa ya saba," mlinzi alimfahamisha mwanadada huyo.
Aliposikia hayo, kipusa hakuamini na kudhani bawabu huyo hakumfahamu vyema aliyekuwa akimtafuta.
"Nakuuliza waliko polisi wa utawala wanaofanya kazi katika jumba hili," kipusa alisisitiza.
Lakini bawabu huyo alimpigia jamaa simu na kumfahamisha kuwa alihitajika na `mgeni' langoni.
Akifurahia kutembelewa na mgeni, jamaa alishuka haraka huku akijikwatua kwa sare rasmi za bawabu na kuonekana mwenye tabasamu.
Hata hivyo, kipusa huyo alipomuona alishtuka kugundua kwamba jamaa alikuwa akimchezea shere.
"Wololoo! Jameni, kumbe wewe ni watchman? Siamini haya," kimwana huyo alisikika akiuliza kabla ya kuzirai.
Ajabu ni kwamba hata jamaa hakuthubutu kumpa huduma ya kwanza kipusa huyo bali alirejelea shughuli zake.
Ilibidi marafiki wa kidosho huyo kuita ambulansi iliyompeleka hospitali. Haikujulikana yaliyojiri baada ya mwanadada huyo kupata nafuu.
Na COLLINS ONGALO 


