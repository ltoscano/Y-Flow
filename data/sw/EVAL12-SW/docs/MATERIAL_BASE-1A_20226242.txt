
Botswana: Nchi bora ya kuwekeza ulimwenguni
ISTANBUL, Gaborone Botswana imetajwa kuwa nchi bora zaidi ulimwenguni kwa wawekezaji wa kimataifa, kwa mujibu wa jarida la Amerika linalochapisha masuala ya sera za kigeni.
Jarida hilo lilitathmini nchi 112 ambapo nchi hiyo iliyo kusini mwa Afrika, iliibuka ya kwanza kwenye orodha.
Utafiti kama huo uliofanywa mwaka uliopita, uliorodhesha Botswana katika nafasi ya pili huku Hong Kong ikiwa katika nafasi ya kwanza.
"Ripoti kuhusu faida ya kitaifa iliyotolewa leo na mtaalamu wa uchumi Daniel Athman ilichunguza masuala manane ikiwemo uimarishaji wa uchumi, usalama, ufisadi, shughuli za washirika nchini, vidhibiti vya kibiashara na ubadilishanaji wa hisa za kigeni ili kutambua thamani ya uwekezaji wa kiuchumi ikizingatiwa usalama na kiwango cha faida inayotokana na uwekezaji," idara hiyo ilisema.
"Kwa kuzingatia haya, utafiti huo pia uliangazia masuala ya utulivu wa kisiasa, utawala mwema pamoja na ukuaji wa uchumi na kiwango cha nafasi za uwekezaji," ripoti ilizidi kusema.
Na MTOKOZISI DUBE akiwa GABORONE  


