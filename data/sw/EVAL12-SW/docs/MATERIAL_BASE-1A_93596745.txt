
Buda asusia mahari, ataka mkataba kwanza
RARE, Kilifi
Buda asusia MZEE wa kijijini hiki aliwaacha wengi vinywa wazi alipodinda kupokea mahari ya binti yake akitaka kwanza aweke mkataba na wakwe zake kabla ya kupokea mahari na kuibariki ndoa hiyo.
Inasemekana kuwa mzee huyo hakupinga ndoa ya binti yake na kijana huyo, ila alitaka wakubaliane kwamba endapo ndoa hiyo itakosa kudumu, basi wakwe zake hawatadai mahari waliyolipa.
Kwa mujibu wa mdokezi, mzee huyo alidinda kabisa kupokea mahari akitaka mkataba huo uandikwe na kuwekwa sahihi, huku akidai kuwa katika umri wake mkubwa, hangekubali kusumbuliwa na vijana wadogo wanaotengana muda mkataba kwanza mfupi baada ya kuoana. 
“Mimi nimeyaona mengi na ya kutosha kuhusu kizazi hiki cha mitandao,” akasema mzee huyo na kuongeza; “Leo ni I love you, I love you na kesho ni balaa na vituko.
Sitaki kupata maradhi ya moyo mimi,” akasema.
Baada ya mjadala mkali kati ya familia ya mzee na wawakilishi wa bwana harusi, matakwa ya mzee huyo yalikubaliwa na wakaandika mkataba wakikubaliana kuwa endapo ndoa hiyo haitadumu, basi mahari hiyo katu haitarudishwa. Buda alifurahia sana na kuibariki ndoa hiyo kwa mshangao wa wengi. Hata hivyo, aliwaambia wanandoa kwamba alikuwa tayari kuwapa ushauri wakati wowote.
Na MWANDISHI WETU


