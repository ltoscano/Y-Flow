
Mipango yakamilika kwa makala ya 28 ya taji la Safaricom 7s
Na THOMAS MATIKO
HAFLA ya kusherehekea makala ya 19 ya mchezo wa raga ya Safaricom 7s utafanyika tarehe 26 hadi 28 mwezi huu wa Septemba katika uwanja wa Moi Sports Centre, Kasarani. 
Shindano hilo liliasisiwa 1996 na kuchezwa kwa mara ya kwanza katika uwanja wa RFUEA, Ngong lakini ukahamishiwa Moi Sports mnamo mwaka wa 2010, baada ya mchezo huo kuzoa maaarufu nchini na hivyo kuvutia idadi kubwa ya mashabiki.
Makala ya mwaka huu yanatarajiwa kuwa ya kusisimua zaidi huku vikosi vya nje vilivyoalikwa vikijumuisha timu za Argentina, Uhipsania, Samurai International, Sharks, Western Province, Auckland Metro, Suzuki Wailers, Welsh Warriors, Ujerumani and Uganda kati ya nyinginezo.
Kenya itawakilishwa na timu mbili kwenye mashindano hayo, ambayo yatatumiwa na kocha mkuu Paul Treu kuteua kikosi chake atakachokuwa akiandamana nacho kwenye msimu mpya wa msururu wa shindano la IRB 7s.


