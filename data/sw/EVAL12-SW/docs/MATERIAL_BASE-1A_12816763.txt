
Uchochezi: Amri Seneta, Wabunge 3 wafike CID
SENETA wa Kaunti ya Narok Bw Stephen ole Ntutu na Wabunge watatu wameagizwa kuripoti kwa Mkurugenzi wa Upelelezi (CID) Bw Ndegwa Muhoro kuandikisha taarifa kuhusu madai ya uchochezi.
Kamishna wa kaunti hiyo Farah Kassim alisema kwamba kamati ya usalama imetoa jukumu la uandikishaji wa taarifa hizo na Bw Ntutu na wabunge hao kwa mkuu wa CID jijini Nairobi.
‘Tulikuwa tumewaita wanne hao na wakili mmoja kufika katika ofisi za CID leo lakini mambo yamebadilika na suala hilo linashughulikiwa na mkurugenzi wa CID jijini Nairobi,” akasema Bw Farah.
Habari za kuaminika zilisema kwamba wanaisasa hao waliitwa baada ya serikali ya Jubilee kushinikizwa kukabiliana na wabunge waasi kutoka kaunti ya Narok.
Wanadaiwa kuchochea taharuki katika kaunti hiyo kupitia kampeni ya kumng’oa Gavana Tunai. 
-GEORGE SAYAGIE


