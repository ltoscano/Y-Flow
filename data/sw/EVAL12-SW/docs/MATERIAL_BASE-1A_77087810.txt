
Matumizi mbalimbali ya tufaha
TUFAHA ni mojawapo ya matunda yanayosemekana kuwa na kiwango cha juu cha virutubisho muhimu mwilini.
Mbali na kuliwa bichi, tunda hili laweza kutumika kwa njia nyingi za mapishi kuimarisha ladha na ubora wa chakula.
❍ Juisi ya tufaha: Kinywaji hiki hundaliwa kwa kukamua majimaji ya tunda hili kwa kutumia mtambo maalum, kabla ya kuandaa. Kumbuka kuwa waweza fanya hivi na au bila maganda yake.
❍ Supu ya tufaha: Chakula hiki huandaliwa kwa kukatakata tunda hili kwa vipande vikubwa kabla ya kuviongeza kwenye supu iliyotayarishwa kabla ya kuandaa.
❍ Keki ya tufaha: Ponda tunda hili likishaondolewa maganda kisha uongeze kwenye mchanganyiko wa kutayarisha keki kabla ya kuoka.
❍ Mapambo kwa chakula: Kata tufaha kwa silesi nyembamba kisha uzipange kwenye sinia la wali kabla ya kuandaa.
❍ Kwenye kachumbari: Katakata tufaha kwa vipande vidogovidogo vya kimraba na uchanganye na kitunguu, nyanya, pilipili na dhania kabla ya kuandaa pamoja na nyama au kuku.
❍ Kitoweo cha tufaha: Majimaji ya tunda hili yakishakamuliwa yaweza kutumika kuongeza ladha kwenye nyama, kuku au samaki.
❍ Kaukau: Badala ya kula kaukau za viazi waweza pika kwa kutumia tufaha kwani mbali na kuwa tamu, zina virutubisho muhimu mwilini.
❍ Rojo ya tufaha: Huandaliwa kwa kuponda tufaha bivu kwa kutumia mashine maalum na kuchanganya na maji ya ndimu na kuandaa na chakula kingine kama vile chipsi, viazi karanga au muhogo.
❍ Siagi ya tufaha: Huandaliwa kwa kupika tunda hili kwa muda mrefu hadi sukari iungue na ibadili rangi na kuwa hudhurungi. 


