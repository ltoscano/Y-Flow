
Polo aachwa mwaka mpya kwa tabia ya kukesha nje
JOMBI wa mji huu anamtafuta mke wake ambaye alitupa nguo J zake kwa pipa na kutoroka.
Inasemekana mwanadada huyo alitupa nguo zote ambazo alinunuliwa na mumewe.
Majirani walisema mwanamke huyo alikuwa amewaambia mwaka huu ana mipango mipya kuhusu maisha yake ingawa hakufichua mipango hiyo.
Wakazi wanashuku kwamba sababu ya mwanamke huyu kuondoka ni tabia ya mume wake ya kukesha nje.
Penyenye zasema mumewe ni mlevi na anapenda kukesha vilabuni akilewa.
Aliondoka nyumbani mchana na kumwacha mwanawe wa miaka mitatu akicheza na wenzake.
Juhudi za mumewe kumtafuta zimegonga mwamba kwa sababu tangu atoroke simu yake imekuwa mteja tu.
Na STEPHEN DIK


