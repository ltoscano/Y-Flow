
Kinara wa KothBiro alia ufadhili haupo
MWANASOKA wa zamani wa kimataifa ambaye ni mwenyekiti wa shindano kongwe la Koth Biro, Charles ‘Soja’ Handas ametoa wito kwa mashirika mbalimbali nchini kuingilia kati na kuokoa dimba hilo kabla halijafukiwa katika kaburi la sahau. 
Handas amesema ukosefu wa ufadhili unatishia kuangamiza ngarambe hiyo ambayo imewalea wachezaji wa ligi kuu na wale wa kulipwa ughaibuni.
“Shindano hilo linahitaji uwekezaji mkubwa maana mchezo wa soka umegeuka ajira kwa wachezaji wengi kote duniani,” akasema na kuongeza kwamba hatua ya kukosekana kwa wafadhili huenda ikasitisha kuandaliwa kwa taji hilo la kila mwaka.
Koth Biro ni miongoni mwa mashindano ya zamani nchini kwani ilianzishwa miaka ya 1970.
Aidha, shujaa huyo alisema ni vigumu kuandaa pambano hilo bila ufadhili wa kutosha hasa kugharamia marupurupu ya waamuzi wa mechi zake na shughuli nyinginezo ikiwemo kulipa maafisa wa kulinda usalama kwa mechi.
“Hatuwezi kuandaa mechi za Koth Biro bila kuwapo kwa maafisa wa kulinda usalama hasa kwa kuzingatia


