
Western Delight FC kuwaalika KCA leo
Na TITUS MAERO
TIMU ya vikapu ya Western Delight, itawaalika Chuo Kikuu cha Wanahesabu (KCA-U) katika mechi ya Ligi kuu ya Taifa Wanawake itakayo chezwa leo uwanja wa Kakamega polisi mchuano ambao una tarajiwa kuanza saa nne. 
Delight wanakibarua kigumu, kwani wamekuwa na misururu ya kupoteza mechi za nyumbani, na vipusa hawa wa Kocha Donald Liru, wakiwekea maanani kupoteza mechi yao ya mwisho dhidi ya Chuo Kikuu cha Kenyatta kwa alama 45-33.
“Mechi ya leo haitachezwa kwa muzaha. Lengo letu ni kushinda ili tuwe kwa nafasi njema ya kumaliza katika timu nane bora msimu huu ambapo tukifuzu tuta shiriki kwenye michuano ya maondowano,”Liru aliliambia Taifa Jumamosi mjini Kakamega baada ya mazowezi ya asubuhi.
Wanadada hawa wa Delight wamezoa alama 25 kutokana na michuano 17, wameweza kushindwa mechi 13 na wameshinda michuano mitatu pekee katika ligi hii ya ngazi ya juu ambayo ina jumla ya timu 12.


