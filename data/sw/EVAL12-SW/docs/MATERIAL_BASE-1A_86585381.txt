
CAG amemaliza kazi, taasisi husika zichukue hatua
Mdhibiti na Mkaguzi Mkuu wa hesabu za Serikali (CAG), Profesa Mussa Juma Assad ame wasilisha taarifa ya ukaguzi wa hesabu za Serikali na taasisi zake, katika mkutano wa Bunge unaoendelea.
Katika ripoti hiyo, CAG ameibua madM udu mengi, Serikali, katika mashirika ya umma na katika baadhi ya halmashauri nchini.
Hakika karibu sekta zote zimeguswa na CAG kwani, wataalamu wake, wamebaini ukiukwaji mkubwa wa taratibu za serikali ikiwapo, wizi, ubadhilifu, matumizi mabaya ya madaraka na watendaji kutotimiza wajibu wao.
Takriban wiki moja sasa, vyombo vya habari hapa nchini, zimekuwa vikichambua ripoti hiyo ya CAG, sambamba na wabunge, kuna maeneo ambayo yametajwa kwenye ripoti na kuonesha ni wazi kulikuwa na uzembe mkubwa katika idara nyingi za Serikali.
Ingawa tayari tumeanza kuwasikia watendaji wa baadhi ya taasisi wakijitetea juu ya tuhuma katika maeneo yao, lakini kwa ujumla itoshe kusema CAG fesa Mussa Juma Assad ame kamaliza kazi yake na sasa kazi inapaswa kuendelea kwa taasisi nyingine.
Katika mtazamo wangu leo, sitaki kurejea kutaja mlolongo wa tuhuma za ubadhilifu, wizi, matumizi mabaya ya madaraka na ukiukwaji wa taratibu ambao umefanywa na watendaji wa Serikali, taasisi zake na mashirika yake.
Leo itoshe kutoa wito kwa vyombo vingine kama taasisi ya kuzuia na kupambana na rushwa (Takukuru), Jeshi la Polisi, Tume ya Maadili ya Viongozi, Bunge na watendaji wakuu wa Serikali, mawaziri na makatibu wakuu wa wachukue nafasi zao kukomesha madudu haya. 
Wa tanzania waliowengi, wamechoka kusikia fedha zao zinaliwa na wanjanja kila mara lakini hatua hazichukuliwi na vyombo husika.
Pia, Wa tanzania wengi, hawatarajii kumsikia Rais John Magufuli akitangaza kuwachukulia hatua, waliotajwa na CAG wakati kuna vyombo maalumu ambavyo vilipaswa kuanzia sasa kujifungia na kupitia taarifa za CAG hatua kwa hatua ili kuchukuwa hatua.
Hakuna kubwa ambalo halijaelezwa kwenye ripoti ya CAG, ubadhilifu wa fedha katika wizara mbali mbali, ubadhilifu katika mifuko ya hifadhi ya jamii, ubadhilifu katika mashirika ya umma na halmashauri, sasa tuseme imetosha.
Wa tanzania hawataki kuendeleza maneno bila vitendo katika kuwachukulia hatua ambao wanatajwa moja kwa moja kuhusika na ukiukwaji wa taratibu za Serikali.
Pia, ni busara vyombo vingine kuacha kujipa majukumu ya CAG kuanza kuchunguza yale ambayo ameyabainishwa na CAG kwani kufanya hivyo ni kuendelea kupoteza fedha za umma.
Kwa mfano sakata la Kampuni ya Lugumu iliyopewa zabuni tata ya kufunga mitambo ya kuchukua alama za vidole katika vituo vya polisi, kimsingi lilikuwa limefikishwa mahala pazuri na CAG lakini kwa hatua ya Bunge kuunda kamati ndogo ili kuchunguza, nikurudia sehemu ya kazi iliyofanywa na CAG.
Nchi zenye kufuata misingi ya utawala bora, wale wote ambao wametajwa moja kwa moja kuhusika na ubadhilifu, walipaswa kusimamishwa kazi ili kupisha uchunguzi wa vyombo vingine.
Jambo la ajabu katika Taifa letu, ripoti ya CAG imesomwa wiki mbili zimepita, kuna maofisa wanatajwa kwa makosa ya wizi na ubadhilifu lakini bado wapo mitaani wanadunda na mashangingi ya umma.
Sidhani kama wote hawa wanasubiri uamuzi wa Rais John Magufuli au Waziri Mkuu Kassim Majaliwa, ilipaswa wakuu wanaosimamia taasisi hizi, kuanza mapema kutumbua majibu haya kwani haiwezekani kila aachiwe Rais Magufuli kutumbua.
Kuna majipu yapo ngazi ya wakuu wa wilaya, ngazi ya wakuu wa mikoa na kuna mengine yapo ngazi ya makatibu wakuu wa wizara na mengine yangemalizwa na mawaziri.
Hata hivyo, kinachoonekana hakuna, kiongozi ambaye anataka kutimiza wajibu na mazingira haya yanatoa sura tatu.
Sura ya kwanza huenda hawa wanaotajwa na CAG, hawahusiki peke yao katika ubadhilifu, pili wanaotajwa wanaogopwa na wakubwa wao ama wakubwa wao hawatambui wajibu wao.
Kwa sababu haiwezekani CAG anatoa taarifa kuna dawa zimekwama kufika Naamini kutochukuliwa hatua za kinidhamu ama kisheria, kwa waliotajwa na CAG ambao ushahidi wao unaonekana wazi ni udhaifu mkubwa kwa watendaji wakuu wa wizara husika na taasisi mbali mbali za umma.
Muhimbili kutoka MSD kwa miaka miwili, wakati waliohusika na sakata hilo bado wapo na wanaweza kuhojiwa na vyombo husika.
Vilevile, kama kadhia hii ya kutumbua majipu haya akiachiwa Rais Magufuli basi hakuna sababu za msingi na kuendelea kuwapo watendaji lukuki ambao hawana msaada kwa umma.
Mussa Juma ni mwandishi wa Mwananchi Mkoa wa Arusha 0754296503.


