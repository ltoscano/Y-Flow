
Baadhi ya maradhi yanayoathiri mboga na jinsi ya kuyakabili
NA LEONARD ONYANGO
SUKUMA WIKI ni miongoni mwa mboga zinazomudu ukungu kwa muda mrefu bila kuharibika. Hata hivyo, kuna maradhi mbalimbali yanayoweza kuathiri mavuno ya sukuma wiki iwapo hatua za haraka hazitachukuliwa.
Baadhi ya maradhi hayo yanasababishwa na viini vinavyosababisha jani la sukuma wiki kuwa na madoadoa meusi, majani kujikunja, sehemu ya jani kukauka au kudumaa.
Anthracnose Bakteria wanaosababisha maradhi haya husababisha sehemu ya jani la sukuma wiki kukauka na hatimaye jani zima hunyauka au kubadilika kuwa na rangi ya manjano.
Kuzuia Hakikisha mbegu zinatibiwa vyema kabla ya kupanda, Sukuma isipandwe katika shamba moja kwa muda mrefu na magugu ambayo huenda yakaleta viini hivyo hayafai kuruhusiwa kustawi shambani.
Wadudu Viwavi hutoboa mashimo katika majani ya sukuma wiki. Hatua madhubuti zisipochukuliwa kwa haraka wadudu hao wanaweza kula jani zima.
Wadudu wanaosababisha kudumaa kwa ukuaji na kujikunja kwa majani ya sukuma wiki.
Kuzuia Viwavi hivyo wanaweza kuzuiliwa kwa kunyunyizia dawa za kuangamiza wadudu.
Mimea iliyoathiriwa na viwavi inaweza kung'olewa ili kuzuia wadudu hao kuenea shambani kote.
Majani ambayo yaliyo na vijidudu hao lakini hayajaathiriwa yanaweza kumwagiliwa maji mengi ili kuwaondoa. Sawa na viwavi, kuna wadudu aina ya `aphid' pia ambao wanaweza kuangamizwa kwa kunyunyiziwa dawa ya kuangamiza wadudu. 


