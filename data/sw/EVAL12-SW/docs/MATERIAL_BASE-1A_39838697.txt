Dini yangu yanitaka niolewe nikiwa bikira
NINA umri wa miaka 24 na mimi ni Muislamu. Kulingana na dini yangu, msichana anafaa kuolewa akiwa bikira. Mpenzi wangu amekuwa akinishawishi tuvunje sheria hiyo akiahidi kuwa atanioa. Hofu yangu ni kujitoa kwake kisha anigeuke.
Naomba ushauri wako shangazi.
Kupitia SMS Ni vigumu kujua iwapo mwenzako atakuoa ukimtimizia anayotaka. Hata anaweza kuapa kuwa atakuoa lakini akiishalamba asali anatoweka usiwahi kumuona tena.
Ukikubali anavyotaka kuwa tayari kwa mawili - akuoe au akuache.
Uamuzi ni wako.
NATAFUTA MWINGINE SHANGAZI hujambo? Nilikuwa nimeolewa na nina watoto wawili. Mume wangu alifariki miaka minne iliyopita na natafuta mwanamume wa kuniondolea upweke ambaye ana hekima na utu.
Kupitia SMS Natumai ujumbe wako huu utamfikia mwanamume unayemtaka.
Ikiwa hivyo mwenyewe atatafuta namna ya kuwasiliana.


