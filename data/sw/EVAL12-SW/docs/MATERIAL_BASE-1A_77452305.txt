
Raia wengi hawataki mtoto wa pili
Na AFP
BEIJING NI raia wachache wa Uchina ambao wametuma maombi ya kuruhusiwa kuwa na mtoto wa pili baada ya serikali ya taifa hilo kulegeza kamba kuhusu sera ya kuwa na mtoto mmoja.
Haya ni kulingana na vyombo vya habari nchini humo ambavyo vilionyesha changamoto za jamii yenye wazee wengi kuliko vijana.
Ili kuzuia idadi ya watu isiongezeke kwa kasi kupita kiasi, tangu miaka ya 1970 Uchina imekuwa ikitekeleza sera ya mpango wa uzazi ili kuiana na maendeleo ya uchumi wa jamii.
Serikali ya Uchina ilikuwa inatarajia zaidi ya watoto 2 milioni kuzaliwa kila mwaka lakini kati ya watu 11 milioni wanaruhusiwa kupata mtoto mwingine, 700,000 pekee ndio waliotuma maombi kufikia mwisho wa Agosti.
Kulingana na gazeti la China Daily kati ya waliotuma maombi, 620,000 wamekubaliwa kuongeza mtoto mwingine na serikali.
Uchina ina idadi ya watu 1.36 bilioni, kulingana na takwimu zilizotolewa Januwa pili ari, na kati ya idadi hiyo, watu 2.44 milioni ndio walio katika umri wa kufanya kazi.
Wachambuzi wanahoji kuwa, utekelezaji wa sera hiyo umesaidia katika kupunguza shinikizo la mazingira ya asili, na kuhimiza maendeleo endelevu ya uchumi na jamii.
Tangu ianze kutekelezwa sera hiyo, hali ya idadi ya watu nchini China imekuwa ikibadilika. Kiwango cha chini cha uzazi kilichodumu kwa zaidi ya miaka 20 kimeshuka kupita kiasi, hali ambayo imeleta tatizo la mapato yanayotokana na ajira ya raia. 


