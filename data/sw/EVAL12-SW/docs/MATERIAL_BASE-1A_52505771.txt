
Ana taji la kitaifa la uchezaii ala
Aliibuka mshindi wa muziki wa ala kwenye tamasha za muziki za Kenya ambazo ziliandaliwa Kisumu mwaka jana.
Na bado anasema ana nia ya kulihifadhi A taji hilo mwaka huu.
Ni Selma Grace, mwanafunzi wa darasa la saba shule ya msingi ya St Hannah's Preparatory, Nairobi.
Grace alituzwa taji hilo baada ya kuibuka na alama 88 katika daraja la 909 H la muziki wa ala akikung'uta gitaa huku akiimba ambazo ziliandaliwa Kisumu mwaka wimbo Mussette.
Alibobea baada ya kuwabwaga wapinzani wake saba. Weledi wake wa kucheza gitaa ulianza mwaka jana baada ya kuvutiwa sana na ukufunzi wa mwalimu wake wa muziki Ruth Wangari ambaye anamuandaa tena mwaka huu, kuonyesha kivumbi kwenye pambano la mwaka huu akiwa na wimbo wa Ductia. "Ilimchukua miezi mitatu kujua na ni makinifu, mwenye ari, mpevu na mwepesi wa kujikuza hali ambayo ilirahisisha uelekezi,"
anasema mkufunzi Wangari wa daraja la nane katika masuala ya muziki. 
Grace anasema kwamba angependa sana kuwa mwamuziki mtajika katika fani hii na hata kujiongezea maarifa hadi awe na daraja la sita kwenye taaluma hii ya muziki wa ala.
Isitoshe, angependa hata kucheza na jamii ya kifalme ya Royal, Uingereza majaliwa. Yeye hujifunza kucheza chombo hiki wakati wa mafunzo ya somo la muziki shuleni na wakati wake wa zaida.
Katika masomo hazembei kwani, ni miongoni mwa wanafunzi bora darasani huku akiazimia kusomea taaluma ya upasuaji. Uraibu wake ni kusoma vitabu vya masuala ya muziki na kuogelea.
Changamoto yake katika kucheza muziki huu ni kwamba, usipomakinika kushikilia nyuzi za gitaa vizuri, huwa unapoteza dira ya kuunogesha uchezaji.


