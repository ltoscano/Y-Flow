
Jamaa na marafiki watoa chakula kuliwa mazishini
BONDO JAMAA na marafiki katika kata ndogo ya Nyang’oma wametoa ndume 40, magunia 50 ya unga na Sh200, 000 kufaa maelfu ya waombolezaji wanaotarajiwa kuhudhuria mazishi ya Fidel Odinga siku ya Jumamosi.
Mwenyekiti wa kamati ya mazishi mjini Bondo, Naibu Gavana wa Siaya Ouma Onyango, alisema mchaango huo ni ishara ya heshima ya wakazi kwa familia ya Odinga.
“Kufikia Jumamosi, kutakuwa na chakula na vinywaji zaidi vya kutosha kuwalisha waombolezaji takriban 10,000 wanaotarajiwa kuhudhuria mazishi hayo,” Bw Onyango aliambia wanahabari katika kijiji cha Kang’o ambako Fidel atazikwa.
Alisema jana kuwa kanisa la ACK lilishatakasa eneo la maziko kabla ya kaburi kuanza kuchimbwa alasiri.
Shughuli za matayarisho katika eneo la maziko na Chuo Kikuu cha Jaramogi Odinga, Bondo, ambako ibada ya mazishi itafanywa, zatarajiwa kukamilika kwa wakati.
Na KNA 


