
Magufuli akipaisha Kiswahili mkutano wa EAC

Imeandikwa na Mroki Mroki

Imechapishwa: 08 Septemba 2016

RAIS wa Tanzania, Dk John Magufuli katika kuieneza lugha adhimu ya Kiswahili ameamua kuhutubia Kikao cha 17 cha Dharura cha Wakuu wa Nchi Wanachama wa Jumuia ya Afrika Mashariki (EAC) kinachokutana leo jijini Dar es Salaam kwa kutumia Kiswahili.

Rais Magufuli kabla ya kuanza kutoa hotuba yake katika mkutano huo ambao umehudhuriwa na Rais wa Uganda, Yoweri Museven na Rais wa Rwanda, Paul Kagame, alitoa hotuba kwa lugha ya Kiswahili licha ya kuwepo kwa hotuba ya Kiingereza.
“Nina hotuba za aina mbili hapa, ya Kiswahili nyingine ya Kiingereza, ila mimi nitahutubia kwa lugha ya Kiswahili,” alisema Rais Magufuli huku akinyanyua kuonesha hotuba hizo.
Kutokana na kuhutubia mkutano huo kwa Kiswahili, palifanyika tafsri kupitia wakalimani waliokuwepo ukumbini hapo kwa ajili ya wale wasioelewa lugha hiyo ambayo hivi karibuni Bunge la Afrika Mashariki liliipitisha kama lugha yake ya mawasiliano.
Kwa habari zaidi soma Habarileo Septemba 9


