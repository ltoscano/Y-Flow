
Jombi ajuta kwa jaribio lake la kukabili paparazzi
NA CORNELIUS MUTISYA
MAKUTANO, Machakos KALAMENI wa hapa alijipata pabaya alipomkabili paparazzi maarufu na kutisha kumpiga akidai alifichua vitendo vyake vya uhalifu kwa kuchapisha picha yake gazetini.
Lakini badala ya kumpiga paparazzi huyo, jamaa alijipata akiramba mchanga alipovamiwa na kundi la wakazi wakitaka kumwangamiza.
Yasemekana kwamba polo alikutana na mpiga picha huyo na kumuuliza kwa nini alimpiga picha iliyochapishwa katika gazeti moja la kila siku iliyomwonyesha akitekeleza wizi.
Kwa sababu wakazi walikuwa wamekerwa na tabia ya jamaa huyo ya kupora mali yao, walimvamia na kumcharaza na kumwokoa paparazzi huyo.
Hata hivyo, maafisa wa polisi walifika mara moja na kumkamata jamaa huyo kabla ya kuangamizwa na umma. 


