
Laghai wa mabilioni atiwa kitanzi
Na AFP
TEHRAN, Iran MFANYABIASHARA wa Iran aliyepanga njama za kashfa kubwa zaidi katika sekta ya benki iliyohusu ulaghai wa dola za Marekani 2.6 bilioni alitiwa kitanzi Jumamosi, taarifa rasmi ya serikali imesema.
Mahafarid Amir Khosravi aliuawa kwa kutiwa kitanzi katika gereza kuu la Evin katika mji wa Tehran, shirika rasmi la habari nchini IRNA limeripoti. 
Khosravi alihukumiwa kunyongwa baada ya kupatikana na hatia ya ulaghai wa benki na uchezaji kamari.
Kashfa hiyo ilitangazwa nchini Iran mnamo 2011 baada ya viongozi wa mashtaka kusema wamegudua kashfa ya mabilioni kubwa zaidi iliyoongozwa na kundi lililoongozwa na Amir Khosravi pamoja na ndugu zake.
Katika muda wa miaka miwili kampuni ya Amir Mansour Aria ilinunua kampuni 40 ikiwa ni pamoja na ile ya kutengeneza chuma kwa kughushi hati. 


