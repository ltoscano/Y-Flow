
Mabomu yaliyotegwa kwa treni yalipuka na kuua abiria
CHENNAI, India MTU mmoja alifariki na tisa kujeruhiwa mabomu mawili yaliyokuwa yametegwa kwa treni yalipolipuka kwa pamoja jana kusini mwa mji wa Chennai, nchini hapa, polisi na maafisa wa serikali wamesema.
Mlipuko huo umetokea wakati ambapo India inafanya uchaguzi mkuu.
Mabomu hayo yalilipuka kwenye treni ya usiku kutoka Bangalore ilipokuwa ikiingia katika kituo cha gari moshi chya Chennai, afisa wa shirika hilo la reli alieleza.
Mwanamke mwenye umri wa miaka 22 alifariki mojawapo ya bomu lililokuwa limetegwa chini ya kiti alichokalia lilipolipuka muda mfupi baada ya saa moja asubuhi, meneja wa shirika la reli kusini mwa eneo hilo, Rakesh Misra, alieleza.
“Watu wawili wamepata majeraha mabaya na saba majeraha madogo,” Bw Misra alieleza wanahabari katika taarifa iliyopeperushwa kwenye televisheni za nchini humo.
“Polisi wanachunguza bomu lilikuwa la aina gani na sababu ya mtu yeyote kulitega hapo.:” Polisi pia walisema mmoja wa washukiwa anazuiliwa kuhusiana na milipuko hiyo na anahojiwa, shirika la habari la Press Trust of India (PTI) lilisema kwa kunukuu duru za polisi.


