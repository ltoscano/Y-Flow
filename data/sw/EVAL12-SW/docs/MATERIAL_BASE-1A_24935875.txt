
KPA wapinga ada ya NSSF
Na GITONGA MARETE
MUUNGANO wa Wafanyakazi wa Bandarini (KPA), umepinga vikali hatua ya serikali kuhusiana na ada mpya ya malipo ya Hazina ya Kitaifa ya Malipo ya Uzeeni, NSSF.
Pia wametishia kulemaza shughuli zote za bandari iwapo mishahara yao itapunguzwa kutokana na hatua ya kutekelezwa kwa mpango huo.
Katibu wa Muungano huo, Simon Sang jana alisema kwamba taasisi hiyo haina uwezo wa kudhibiti fedha zitakazokusanywa na hazina hiyo ya malipo ya uzeeni huku akiitaja kama “iliyo duni.” “Hatuwezi kwa vyovyote kulazimishwa kujiunga na hazina ya malipo ambayo haishughulikii maslahi yetu. Ukitazama asilimia 12 wanayopendekeza ni kiasi kidogo sana kikilinganishwa na asilimia 30 tunayochangia katika hazina yetu ya Mamlaka ya Bandari Kenya,” alisema. 
Huku wafanyakazi wa KPA wakichangia asilimia 7.5 ya mapato yao, mwajiri huikamilisha kwa asilimia 22.5.
Mkuu huyo wa muungano alisema walikuwa wamekutana na miungano mingine inayohusiana na Muungano wa Wafanyakazi wa Umma (PUSETU) na wakaafikiana kutounga mkono mpango huo.
“Serikali ifahamu kwamba iwapo itaendelea mbele na mpango wake na kukata ada hizo katika mishahara yetu, uchumi wote utalemazwa,” alisema.
Ada hiyo pia imepingwa na muungano wa Vyama vya wafanyikazi (Cotu) pamoja na ule wa wafanyikazi wa serikali (Pusetu).
Waziri Kazungu Kambi (Pichani) alitangaza kuwa ada hizo mpya zinapaswa kuanza kutumika kesho, 


