
Hatima yetu Wakenya imo mikononi mwetu; tuamue kujijenga au kujiumbua
BINADAMU hujitosa taabani anaposhindwa kutofautisha kati ya mema na mabaya.
Anapojikuta katika lindi hili bila shaka anavurugika na kujikwaa kwa jambo dogo.
Wanasiasa wa hapa nchini wawe wa mrengo wa Jubilee au CORD wamechukulia kuchanganyikiwa kwa wananchi kuwa daraja la kuvusha matakwa yao ya kujinufaisha kibinafsi na kisiasa. 
Kelele zilizoenea kote nchini kufuatia ziara zake Rais Uhuru Kenyatta zilichochewa haswa na wanasiasa.
Kila Mkenya anastahili kukubali kuwa japo tulipata uhuru, hatima yetu i mikononi mwa nchi za ughaibuni.
Haya yalisababishwa na nyakati za ukoloni ambapo utajiri ulibaki mikononi mwa Waafrika wachache tu waliokubali kuungana na mkoloni.
Hali hii itabadilika iwapo wananchi watafunguka macho na kuwajibika ipasavyo ili kuiendeleza nchi hii na haswa kuukomesha ufisadi katika kila nyanja za maisha.
PAUL KIRIKA Chuo kikuu cha Kisii


