
DC awapa darasa wajasiriamali
Moshi. Mkuu wa Wilaya ya Moshi, Novatus Makunga amewataka wajasiriamali mkoani Kilimanjaro kutengeneza bidhaa zenye thamani na ubora ili Wa tanzania waache kuagiza bidhaa nje ya nchi.
Makunga alitoa rai hiyo jana wakati akifunga mafunzo ya wajasiriamali wadogo 50 kutoka wilaya za Moshi, Mwanga na Rombo yaliyotolewa na Shirika la Kuhudumia Viwanda Vidogo Vigodo (Sido).
Makunga alisema bidhaa zinazozalishwa nchini zinashindwa kukabiliana na ushindani katika masoko ya nje kutokana na kutotengenezwa katika ubora.
Kaimu meneja wa Sido, Arthur Ndedya aliwataka washiriki hao kutumia mafunzo hayo kwa lengo a kuboresha bidhaa zao ili ziweze kukidhi ushindani katika masoko hayo.
(Fina Lyimo)


