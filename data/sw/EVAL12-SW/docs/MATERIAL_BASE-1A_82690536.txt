
Midiwo amkosoa gavana kupanga njama na MCAs
MBUNGE wa Gem Jakoyo Midiwo amemshutumu Gavana wa Siaya Cornel Rasanga kwa kufanya njama na wawakilishi wa kaunti (MCAs) ili kufuja fedha za kaunti.
Alisema MCAs wameacha kutekeleza jukumu lao na kujihusisha na visa vya ufisadi wakiongozwa na Gavana.
Akiongea katika Shule ya Upili ya Rarieda mnamo Ijumaa, Bw Midiwo alisema kuwa kandarasi nyingi za kaunti zimepewa wawakilishi hao.
Aidha akijibu madai Bw Rasanga alimshutumu mbunge kwa kumuharibia jina kwa sababu alimnyima kandarasi. 
“Tunapaswa kukoma kupakan matope na kuchochea umma na badala yake tujihusishe na mazungumzo ya maana,” alisema Bw Rasanga katika mahojiano na Taifa Leo.
Bw Midiwo aliwataka MCAs wote kuwa makini sana na kuhakikisha kuwa maafisa wa serikali ya kaunti hawafuji fedha za umma.
“MCAs na wabunge wanapaswa kuchunguza utendakazi wa serikali za kaunti za kitaifa na si kupanga njama,” alisema.
Na NELCON ODHIAMBO


