
Kwa nini wanate ikuluni hadi kifo
Na DOUGLAS MUTUA
N I hadi lini Mwafrika ataendelea kuwa kupe anayenata kwenye ngozi ya ngo'mbe akifyonza damu asijue ng'ombe kachinjwa na ngozi kuanikwa kitambo? Si haramu kwa nzi kufia dondani eti, na ndiyo maana kifo cha Rais Michael Sata wa Zambia kinachukuliwa kuwa bahati mbaya tu, lakini haidhuru kuuliza maswali muhimu.
Hakuna kiongozi wa taifa la Afrika anayeweza kung'atuka mamlakani kwa sababu za kiafya akafuata matibabu bila kuweka nchi yake katika hofu? Bw Sata na ukali wake wa kukabili mafisadi, ongeza na ukongwe pamoja na maradhi aliyokana kuwa nayo kwa muda mrefu, ni mfano tu wa Waafrika ambao yamkini huamua heri wafe viongozi.
Hata usiende mbali sana; Kenya ni mfano bora. Mzee Jomo Kenyatta mwenyewe alinata uongozini kama kupe licha ya kukabiliwa na changamoto kubwa ya uzee na matatizo ya afya.
Miaka ya mwisho ya uhai wa Mzee Kenyatta, hata marafiki zake wa karibu sana walijua hakuwa na siku nyingi za kuishi na ndiyo maana walianza mikakati ya kumrithi.
Waliokuweko miaka hiyo watakuambia Daniel Moi alivyokabiliwa na pingamizi kubwa, hata la kutaka kubadili Katiba ili asiwe kaimu rais Mzee akifuata njia ya marahaba.
Ukisikia watu wakipanga kukurithi ukifariki, na unajua fika kuwa afya yako iko hali taabani, mbona using'atuke mara moja na kwa kufanya hivyo unaweza kuamua atakayekurithi? Jirani yetu Ethiopia ilijipata na kiongozi isiyetaka, Hailemariam Desalegn, baada ya kufiwa na Waziri Mkuu Meles Zenawi takriban miaka miwili iliyopita.
Huyo naye alijua ana Saratani ya Damu ila akakataa kuondoka mamlakani kwa maana alidhani akiugua nchi nzima imeugua, akipona imepona.
Hebu angalia aibu ya Mwafrika! Sasa Rais Omar Al-Bashir wa Sudan amejiteua kuwania kipindi cha tatu cha urais utakaofanyika Aprili mwakani.
Mbali na kuvunja ahadi yake mwenyewe kwamba hangewania kipindi cha tatu kwa maana amekuwa mamlakani kwa muda mrefu, ana matatizo ya afya chungu nzima.
Wasudan wanaoishi uhamishoni, ama kwa hiari au kwa kufurushwa, wasipomsikia siku mbili tatu huomba awe amekufa au hali mahututi. Amenyanyasa wengi hadi akajipata mtoro wa Mahakama ya Kimataifa ya Uhalifu (ICC).
Alipochaguliwa kipindi anachohudumu anayeweza kuongoza nchi yake kama yeye.
Nilisikia madai hayo na Daniel Moi H miaka zaidi ya 20 iliyopita, amestaafu na kuongozwa na wengine kwa miaka 14 sasa, na bado Kenya haijaporomoka! Al-Bashir anaweza kung'ang'ana ikulu ili asikamatwe na ICC, lakini kila mbwa ana siku yake.
Mwangalie mkongwe Robert Mugabe wa Zimbabwe, 90! Miezi haipiti miwili bila kusikia amesafiri hadi Singapore kufanyiwa uchunguzi wa kimatibabu.
Madai kwamba ana Saratani ya Kibofu yametanda kote kwa muda sasa, lakini anachofanya mzee wa watu ni kupuuzilia mbali washirika wake wanaoaminika huenda wakamrithi akiondoka. Utadhani akifa nchi nzima itakufa aondoke nayo.
Kuhusu siasa, nasema ni haramu nzi kufia kidondani! sasa, Al-Bashir aliahidi kwamba hangewania kipindi kingine kwa maana amekaa mamlakani tangu 1989, tena Sudan inahitaji viongozi wapya.
aikosi ameingiwa na ile kasumba ya tangu jadi ya kiongozi Mwafrika kuamini hakuna mwingine 


