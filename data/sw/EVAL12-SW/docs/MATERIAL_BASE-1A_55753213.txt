
SMZ yawapa pole waliokumbwa na tetemeko

Imeandikwa na Basil

Imechapishwa: 21 Septemba 2016

SERIKALI ya Mapinduzi ya Zanzibar(SMZ) imetoa pole kwa wananchi wa Mkoa wa Kagera kutokana na vifo vya watu waliokumbwa na janga la tetemeko la ardhi wiki mbili zilizopita. 

Kauli hiyo imetolewa na Waziri wa Nchi, Ofisi ya Makamu wa Pili wa Rais, Mohamed Aboud wakati akitoa taarifa ya tukio hilo mbele ya wajumbe wa Baraza la Wawakilishi.
Alisema serikali imepokea taarifa za tukio la tetemeko la ardhi kwa mshtuko mkubwa baada ya kupata taarifa za vifo vya wananchi ambao ni nguvu kazi ya taifa.
Aidha SMZ imesema ipo karibu na Serikali ya Jamhuri ya Muungano katika janga hilo na kuwataka wananchi wote wawe na moyo wa subira na ustahmilivu.
Mkoa wa Kagera ulikumbwa na tetemeko kubwa la ardhi Septemba 10 mwaka huu,
ambapo jumla ya watu 17 wamefariki dunia huku watu 440 wakijeruhiwa pamoja na nyumba kadhaa kuharibika vibaya.


