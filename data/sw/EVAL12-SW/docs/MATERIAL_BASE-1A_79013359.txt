
Simba, Kagera kaeni mumjadili Mbaraka

September 18, 2016

Na Fatuma Mshamu

TIMU za Simba na Kagera Sugar, zimetakiwa na Shirikisho la Soka nchini (TFF), kukaa meza moja na kumalizana juu ya
mshambuliaji, Mbaraka Yusuph.
Mbaraka alipelekwa kwa mkopo Kagera msimu uliopita,baada ya kupandishwa kutoka Simba B na kukosa namba ndani
ya timu kubwa Baada ya msimu uliomalizika kuisha Simba ilidai mchezaji arudi ndani ya kikosi chao lakini
hakuwa tayari kutokana na timu hiyo kutomjali kwa chochote muda wote aliokuwa Kagera.
Msimu huu Mbaraka aliamua kurudi tena kwa wakata miwa hao lakini Simbaa wakaamua kumuweke pingamizi.
Pingamizi lilipelekwa ndani ya Shirikisho la Soka nchini (TFF) na katika vikao vyao waliamuru timu hizo kukaa na kumaliza suala hilo, Mbaraka alionyesha kiwango kizuri msimu uliopita akiwa na wakatamiwa hao wa Kagera Sugar.
Alipoulizwa juu ya suala hilo alisema kuwa yeye si msemaji bali anawasikiliza viongozi wake watafikia wapi katika
mazungumzo yao.
Alisema yeye ni mchezaji na yupo tayari kuitumikia timu yoyote viongozi wake watakayomwambia aitumikie.


