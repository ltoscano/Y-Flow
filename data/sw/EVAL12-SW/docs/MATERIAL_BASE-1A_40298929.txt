
Sh2.8 bilioni zaipa ubingwa, ulaji wa mwaka Leicester
Ni baada ya kusubiri kwa miaka 132 ikiwa na kipato kidogo, kutofanya usajili wa kutisha
Leicester, England. Klabu ya soka ya Leicester City ndiyo habari ya mjini kwa sasa baada ya kufanikiwa kutwaa ubingwa wa Ligi Kuu England ikiziacha klabu kubwa na tajiri zikiondoka mikono mitupu.
Baada ya kusubiri kwa zaidi ya karne moja, klabu hiyo imetwaa taji ambalo ni la kwanza tangu ianzishwe mwaka 1884.
Tofauti na klabu kama Chelsea, Manchester City au hata Manchester United, Arsenal, Liverpool ambazo zinajivuna kuwa na wamiliki matajiri, mikataba minono yenye fedha lukuki zilizoiwezesha kusajili nyota wa dunia, Leicester imetwaa ubingwa ulioigharimu Pauni 890,000 (Sh2, 842,093,292 za Tanzania).
Fedha hizo ni mishahara ya wachezaji wa kikosi cha Leicester City, ambacho kinao wachezaji wachache kama vile, Jamie Vardy na Jeffrey Schlupp wanaolipwa walau Pauni 80,000 kwa wiki.
Wengine waliobaki, wakiwamo winga wa Algeria, Riyad Mahrez na kiungo Mfaransa, Nâ€™Golo Kante wanaowaniwa kwa sasa na klabu kubwa Ulaya wanaishi kwa mishahara kiduchu ambayo kwa klabu tajiri ingeonekana mzaha.
Tofauti na msimu uliopita klabu hiyo itaanza msimu ikiwa na mategemeo ya kuongeza kipato chake kwa sababu mbalimbali, zikiwamo ubingwa, Ligi ya Mabingwa Ulaya na mikataba ya televisheni. Mchanganuo wa fedha ambazo itaingiza Pauni 90 milioni za ubingwa wa Ligi Kuu, ikilinganishwa na kiasi cha Pauni 72 milioni msimu uliopita ilipomaliza nafasi ya 14.
Pauni 33 milioni kwa kucheza hatua ya makundi ya Ligi ya Maningwa Ulaya na bonasi ya ushiriki, Pauni 3 milioni.
Ushindi wa tatu kwenye kundi na kucheza Ligi ya Europa kutaiwezesha kuingiza Pauni 20 milioni.
Mechi zake kuchezwa mapema na kupata matangazo ya televisheni ya Pauni 10-15 milioni.
Ranieri ataingiza mfukoni Pauni 5 milioni ikiwa bonasi ya kut waa ubingwa kwa mara ya kwanza tangu klabu hiyo ianzishwe mwaka 1884.
Mashabiki nao Vijana hao wa Claudio Ranieri ambao hujulikana kama mbweha, wameshuhudia ongezeko kubwa la mashabiki wanaoifuatilia klabu hiyo kwenye televisheni kwa asilimia 23.
Televisheni za Uingereza, ongezeko hilo ni kutoka asilimia 29 kwa mashabiki 785,000 hadi kufikia zaidi ya milioni. Nchini Italia, mahali alikozaliwa Ranieri, watazamaji wa klabu hiyo wameongezeka mara mbili.
Kampuni ya masuala ya michezo ya Repucom imenukuu mtandao wa klabu hiyo ukieleza kuwa idadi ya mashabiki wa klabu hiyo imeongezeka kwa asilimia 540 hadi kufikia milioni tatu, ongezeko ambalo ni kubwa duniani.
Algeria Winga wa kimataifa wa Algeria, Riyad Mahrez ameipatia mashabiki 500,000 kutoka idadi ya mashabiki 23,000 mwanzoni mwa msimu. Thailand Nchini humo kuna mashabiki 221,000, mahali anakotoka mwenye hisa na mmiliki wa klabu ya Leicester, Vichai Srivaddhanaprabha ambaye pia amechangia ongezeko la asilimia 117 la idadi ya mashabiki.
Italia Mashabiki 155,000, ambalo ni ongezeko la 6,000 kutoka iliokuwa nao mwanzoni mwa msimu.


