
Mashirika yataka kilimo kipate asilimia 15
Na MWANGI MUIRURI
Mashirika WASIMAMIZI wa mashirika ya kilimo hapa nchini wameitaka serikali kuongeza ufadhili wa kilimo hadi asilimia 15 ya mapato ya kitaifa.
Aidha, wamezitaka serikali za kaunti kuhakikisha kuwa bajeti zao zinafadhili shughuli za kilimo kwa asilimia 10 ili kufikia lengo kuu la Serikali la kupambana na njaa.
Kitaifa, asilimia hiyo itagonga 25 kinyume na hali ya sasa ambapo kilimo hupewa kati ya asilimia tatu na saba ya mapato ya kitaifa.
Mwenyekiti wa muungano wa wakulima wa nafaka hapa nchini (KCGA), Bw James Irungu alisema kipate asilimia 15 hayo Jumatatu, mjini Murang’a wakati wa kuadhimisha Sikukuu ya Mashujaa nchini.
Alisema kuwa kiini cha kuweko kwa makali ya njaa miaka 51 baada ya uhuru ni kutokuweko kwa sera mwafaka za kuimarisha uzalishaji wa chakula cha kutosha kwa lishe ya jamii. Alisema sera za wizara ya kilimo hapa nchini zimekuwa zikizingatia sana jinsi ya kukuza mazao ya kuuza sokoni huku zikikosa kutilia maanani chakula kwa jamii.
“Huwezi kuelewa jinsi sera zinavyoweza kuegemea kilimo cha mauzo hasa nje ya nchi huku familia zikilala njaa,” akasema.
Bw Irungu alisema mwelekeo huo umepelekea uzingatiaji wa kilimo cha majani chai, maua, miti na kahawa.


