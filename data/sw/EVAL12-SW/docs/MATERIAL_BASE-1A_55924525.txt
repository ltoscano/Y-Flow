
Mt Kenya yatandazwa na Mwiyala Kakamega
Na TITUS MAERO
Kivumbi kilitifuka katika ligi ya Kaunti ndogo ya Kakamega huku timu ya Samba Mwiyala wakigwaruza Chuo Kikuu cha Mount Kenya tawi la Kakamega mabao 21 katika mechi kali iliyoandaliwa uwanja wa shule ya kurekebisha tabia iliyo mjini Kakamega wikendi.
Samba ilithibiti kipindi cha kwanza kupitia mashambulizi mazito katika ngome ya wapinzani wao huku Dennis Okanga akipachika wavuni bao la kwanza dakika ya 40, na dakika tano baadaye mwenzake Solomon Ingate aliwachilia mkwaju na kusajili bao la pili kwenda katika muda wa mapumziko kifua mbele.
Kipindi cha pili kilipoanza, wanafunzi wa Mount Kenya waliimarisha mchezo na katika dakika ya 76 kombora la Mike Muhati liliwapa Mt Kenya bao la kufuta machozi. 


