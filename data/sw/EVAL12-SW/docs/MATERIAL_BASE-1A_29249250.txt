
Msichana, 17, aliyepokea Tuzo ya Amani ya Nobel
Na LUCY KILALO

MALALA Yousafzai aliweka historia kama mtu wa umri mdogo Zaidi kupokea Tuzo ya Amani ya Nobel kwa juhudi zake za kutetea elimu ya mtoto wa kike hasa katika nchi yake ya Pakistan, ambapo kudi la Taliban limeendesha mashambulizi yanayolenga kuwakandamiza hasa wasichana na wanawake.
Mkenya marehemu Wangari M Maathai, aliwahi kupokea tuzo hiyo amani mnamo 2004 kwa juhudi zake za kuhifadhi mazingira.
Malala binafsi alikumbana na hatari ya harakati zake za kutetea elimu ya watoto alipokumbana na kundi hilo mwezi Oktoba miaka miwil iliyopita .
Hata hivyo, ukakamavu wake baada ya kunusurika tukio hilo la kupigwa risasi na Taliban, umemsaidia kuweza kuandika kitabu, kuanzisha wakfu pamoja na kupata fursa za kuhutubia katika Umoja wa Mataifa na pia Benki ya Dunia, juhudi ambazo zilimuelekeza kupokea tuzo hiyo ya amani.
Katika moja wapo ya mahojiano na kituo cha televisheni, baada ya tukio hilo la kujeruhiwa, Malala anasimulia kuwa babake ndiye aliyemfanya kutaka kusaidia wasichana wengine, kwa kuwa alikuwa akiendesha juhudi hizo za kuhimiza elimu kwa wote. 
Na hata baada ya kufahamishwa kuwa Taliban walikuwa wameapa kumuangamiza kwa sababu ya juhudi zake, hakusita na aliendelea kabla ya tukio hilo hatimaye kufanyika.
Kundi hilo la Taliban nchini Pakistan limeendelea kulipua shule za wasichana, huku wenzao waliopo mpakani na Afghanistan wakiendesha mashambulizi ya sumu kwa shule, yote yakiwa yanalenga kuwavunja moyo wasichana wawache kwenda shule.
Akiwa sasa na umri wa miaka 17, ameweka historia kwani ndiye mtu mchanga Zaidi kupokea tuzo hiyo ya mdogo Zaidi kupokea Tuzo wakati wa sherehe za ufunguzi wa maktaba mpya ya Birmingham nchini Uingereza mwaka jana. Picha/AFP Nobel kwa kutetea haki za watoto za kupata elimu.
Hata hivyo, msichana huyo anatambuliwa kama asiyekuwa mwoga kukosoa kundi hilo hatari la Taliban.
Wakati akipokea tuzo yake, alisimulia kuhusu jaribio hilo la kutaka kuuliwa mikononi mwa Taliban mnamo 2012.
Wakati huo anaeleza alikuwa na umri wa miaka 14, watu waliokuwa na bunduki walipoingia kwa basi aliyokuwa kuelekea shule, na kumuelekezea bunduki kichwani kabla ya kufyatua risasi katika jaribio la kumnyamazisha.
“Nilikuwa na mambo mawili ambayo ningeweza kufanya, moja ilikuwa kunyamaza na kusubiri kuuawa ama kuzungumza na kisha kuuawa. Nilichagua la pili, na kuamua kuongeza,” alieleza.
Hata hivyo, baada ya tukio hilo alifaulu kupona. Ingawaje suala kuu lililoshangaza ulimwengu ni ujasiri wake hasa katika umri wake mdogo.
Magaidi walijaribu kutunyamazisha,” alisema. Lakini mawazo yao ama risasi zao hazikuweza kushinda.
Tuliokoka. Na tangu siku hiyo, sauti zetu zimeendelea kuongezeka zaidi na zaidi,” alinukuliwa kusema wakati alipopokea tuzo hiyo.
“Mimi nasimulia yaliyonipata sio kwa sababu ni ya kipekee,. Hii ni hadithi ya wasichana wengi . Leo, nasimulia masaibu yao pia. Nimeandamana na baadhi ya dada zangu kutoka Pakistan, Nigeria na Syria, ambao pia wanaelewa hali hii.
“Tuzo hii si yangu tu. Ni ya watoto waliosahaulika, wanaotaka elimu.
Noi ya watoto wenye hofu wanaotaka amani. Ni ya watoto wasiokuwa na sauti wanaotaka mabadiliko. Niko hata kutetea haki zao na kuwasemea.
Si wakati wa kuwahurumia.” Malala alipokea tuzo hiyo pamoja na mwanaharakati wa India Kailash Satyarthi, 60 ambaye pia.
Hata hivyo, ingawaje juhudi zake Malala nchini Pakistan zinatambuliwa, shambuli lililofanyika katika shule moja Desemba mwaka huu lilisababisha vifo vya watu zaidi ya 145 ambapo 132 wakiwa watoto wa shule.


