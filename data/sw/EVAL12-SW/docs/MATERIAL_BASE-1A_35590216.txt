
Gozi safi pekee ndilo litakalovutia mashabiki ugani
MMASHABIKI wa soka wataendelea kutoweka viwanjani ikiwa wachezaji watashindwa kuonyesha mchezo mzuri ambao utawafurahisha.
Watazamaji wa soka wa Pwani wanafahamika kwa kupenda mchezo mzuri na hata huwa tayari kuishangilia timu ya ugenini ikiwa inacheza soka ya kufurahisha kuliko timu ya nyumbani.
Aliyekuwa afisa wa klabu mbili za Lamu hapo kale, Mohamed Shee Ali anasema kama timu za Pwani zitacheza mchezo mzuri, watazamaji watarudi kufurika viwanjani lakini ikiwa watacheza hivi walivyo sasa, hakuna njia ya kurudisha tena mashabiki wengi kushuhudia mechi.
“Nakumbuka jinsi wachezaji wetu wa wakati wa enzi ya kale walivyokuwa wakicheza soka la kuwaburudisha watazamaji. Jinsi walivyokuwa wakicheza vizuri, ndivyo na mashabiki walizidi kufika viwanjani kushuhudia mechi na kuwashangilia wanasoka wa timu zao,” anasema Shee Ali.
Jagina huyo ansema inahuzunisha mno kuona hali ya soka mkoani Pwani imeteremka kwa kiwango kikubwa sana na anaamini ni mpaka mambo yarekebishwe haraka iwezekanavyo, kandanda itazidi kudorora mkoani.
Shee Ali aliyewahi kuwa Naibu mwenyekiti wa Horohoro FC alisema vijana wa kisasa wanastahili kubadilisha nyendo zao na kuopenda kucheza soka kwani wengi wanaoinukia hawaendi mazoezini bali kushiriki na kujihusisha zaidi kucheza ‘Play station’.
Anawalaumu sana vijana wanaoinukia kwa kujihusisha na nyendo mbaya zikiwemo za kutafuna mairungi na kupenda kuangalia mechi za Ligi Kuu ya Uingereza kwenye kumbi za video badala ya kufanya mazoezi kuendeleza vipaji vya uchezaji wao.
“Wanasoka wanaoinukia wanashindwa kuwa kama wale wa zama zetu ambapo walikuwa wakifika mazoezini mapema na kuuchukulia mchezo wa soka kuwa muhimu,” akasema Shee Ali ambaye pia aliwahi kuwa mshauri wa klabu ya Jaws FC yahuko kisiwani Lamu.
Mkongwe huyoa laiyezaliwa Novemba 13, 1957 anawaomba wakuu wa soka wa Pwani wahakikishe wanawatuza zawadi wachezaji kuanzia makipa, walinzi, kiungo na washambuliaji kila msimu unapomalizika.
Jagina huyo anaoneloea wanasoka wa zamani wahusishwe kwenye kuchagua wachezaji bora kila mwishoni mwa msimu na timu ya mseto ya Pwani izunguke kote nchini kuonyesha ujasiri na ubora wao.
“Sidhani kama wasimamizi wa soka watapata hasara ya kuwahusisha na kuwalipa pesa kidogo wanasoka wa zamani na hasa wale waliochezea Harambee Stars kuhudhuria kila mechi na kupendekeza wachezaji bora mwishoni mwa mwaka mkoani Pwani,” akasema.
Shee Ali anapwendekeza matajiri wajitokeze kudhamini timu mbalimbali zinazofanya vizuri kwenyeligi za taifa kama ilivyokuwa zamani ili hali ya mchezo huo ipate kuimarika.
“Bila ya watu binafsi kujitokeza na kuzidhamini timu zetu, hakuna maendeleo yanaweza kupatikana,” akasema.
Shee Ali ambaye ni shabiki sugu wa timu ya Liverpool ya Uingereza anasema anatamani soka la Pwanilirudi kama zamani ilia pate kwenda uwanjani kushuhudia mechi. “Nimuda mrefu sijawahi kufika uwanjani kwa sababu hakuna soka zurilinalochezwa siku hizi,” akasema.
“Nina masikitiko kuona siku hizi hakuna wachezaji wa Pwani kwenye vikosi vya timu za taifa za Harambee Stars lakini nina im,ani kubwa kama vijana wetu watafanya bidii kwenye mazoezi yao nakucheza kwa ari na moyo wa ushindi, Pwani itarudi kuwika kisoka,” akasema.
Anaamini vijana wakifanya bidii, watafikia viwango vya wanasoka wa zamani wa Pwani waliowika wakiwemo akina Mahmoud Abbas, Mohammed Magongo, Jabir Riziki, Ahmed Breik, Nassir Omar, Ali Kajo, Ali Sungura na Mahmoud Mohamed. 


