
TUNAHITAJI TAASISI IMARA, SIYO VIONGOZI WENYE NGUVU
Tangu aingie madarakani Novemba 5, mwaka jana, Rais John Magufuli ameanzisha aina ya uongozi unavutia hisia za kada zote za wananchi.
Aina ya uongozi wa Rais Magufuli T umeanza kurejesha uwajibikaji uliopotea miongoni mwa watumishi wa umma.
Kwa kauli yake, Rais Magufuli ameubatiza mtindo wake huo kuwa ni wa kutumbua majipu akimaanisha kuwawajibisha watumishi na watendaji wasiotimiza wajibu au wanatuhumiwa kujihusisha na ubadhirifu wa fedha na rasilimali za umma.
Kazi ya kutumbua majipu sasa inafanywa na kila kiongozi kwa mamlaka na nafasi yake na eneo lake. 
Mimi ni kati ya wanaounga mkono mtindo wa kutumbua majipu kwa sababu taifa ilikuwa imeshapoteza dira katika utumishi wa umma na usimamizi wa rasilimali fedha na mali ya umma.
Hata hivyo, juhudi za Rais Magufuli na wasaidizi wake bado zinakosa misingi ya kusimamia kwa sababu hatuna taasisi imara zinazoundwa kikatiba kusimamia utekelezaji wa malengo ya kutumbua majipu.
fuli ameanzisha aina ya uongozi Kukosekana kwa taasisi imara, zenye nguvu na zinazoundwa kikatiba kunafifisha fursa ya kufikia na kufaidi matunda ya usimamizi wa majukumu, ufanisi, uzalendo, uwajibikaji, maadili na mambo mbengine kama hayo anayoyafanya Rais Magufuli.
Kwa maoni yangu, taifa letu halihitaji kuwa na kiongozi mwenye nguvu pekee ili kufikia malengo ya kusimamia uwajibikaji wa viongozi, bali tunahitaji taasisi zenye nguvu zinazoundwa kikatiba zitakazofanya na tekeleza jukumu hilo bila kujali itikadi, utashi, mapenzi wala hulka za viongozi wanaokabidhiwa dhamana ya kuongoza.
Kuwa na taasisi imara, zenye nguvu na zinazoundwa kikatiba kutarahisisha safari ya kufikia tunapopatamani kiuchumi, kisiasa na kijamii bila kujali nani au chama gani kiko madarakani.
Tutakuwa na malengo na masilahi ya kitaifa yanayosimamiwa na taasisi imara na zenye nguvu kikatiba.
Hii itaiondoa taifa letu kwenye mtego wa kutegemea viongozi wenye nguvu kufikia malengo ya kukabiliana na maovu, ubadhirifu, wizi wa fedha na rasilimali za umma pamoja na vitendo vingine vya ujanja ujanja yaliyoigubika jamii yetu miezi michache iliyopita.
Taasisi imara chini ya Katiba bora inayopatikana kwa maridhiano yatatuhakikishia udhibiti wa watendaji na viongozi wanaokiuka miiko, tamaduni, mila na desturi zetu kama Taifa.
Tutawadhibiti viongozi kama Rais mstaafu wa awamu ya tatu, Benjamin Mkapa na Waziri wake wa Nishati na Madini, Daniel Yona waliojimilikisha mgodi wa Makaa ya Mawe Kiwira wakitumia mali na rasilimali za taifa.
Kwa kupata taasisi imara, hatutashuhudia wahujumu uchumi, wezi wa fedha za umma wakisamehewa na kubembelezwa kurejesha walichoiba kama tulivyoshuhudia kwenye kashfa ya EPA.
Hakika taasisi imara zenye uwezo na mamlaka kikatiba itawazuia viongozi wa umma, akiwemo Rais wa Jamhuri kuvunja katika, sheria, kanuni na taratibu za uongozi.
Hatutashuhudia maigizo kama yale ya aliyekuwa Inspekta jenerali wa polisi Omar Mahita, ya kutangazia umma kuwa jeshi hilo limekamata shehena la jambia zilizoingizwa na CUF, huku akijua ni uongo.
Hadi anastaafu, Mahita alijipachika jina la ‘ngunguri’ kama neno kinzani na ‘ngangari’ lililotumiwa na CUF enzi hizo, jeshi la polisi halikuwahi kumkamata, kumhoji wala kumfikisha mahakamani kiongozi au mwanachama wa CUF kwa kosa la kuingiza silaha nchini kinyume cha sheria.
Kwa wenye akili tukajua Mahita alitumika kisiasa. Yote hii kwa sababu alijua hakuna taasisi yoyote imara na yenye nguvu kikatiba ya kumwajibisha kwa kusema uongo na kutumia madaraka na rasilimali ya umma kukinufaisha chama chake, CCM.
Nasema chama chake kwa sababu ambacho alichojaribu bila mafanikio kugombea ubunge baada ya kustaafu. Lazima tupate taasisi imara zinakazowawajibisha hata Majaji na mahakimuwa mahakama zetu wanaotoa maamuzi yenye makengeza mbele ya macho ya sheria kutokana na ushawishi wa aina yoyote.
Jirani zetu Kenya tayari wanayo taasisi ya kikatiba inayowachunguza na kuwachukulia hatua Majaji kwa uamuzi mbaya Kila Mtanzania kwa nafasi yake, bila kujali itikadi, rangi, jinsi, kabila, eneo analotoka wala hali yake kiuchumi ana wajibu wa kushiriki kuhimiza kuundwa kwa taasisi imara zenye nguvu kikatiba.
kipindi cha nyuma.
Baadhi ya watedaji wa mahakama nchini humo, wakiwamo Majaji walioheshimika tayari wamepoteza nyadhifa zao baada uchunguzi kubaini walitenda makosa ya makusudi ua kwa ushawishi wa fedha, cheo au mamlaka za juu kiuongozi.
Wa tanzania tunahitaji taasisi imara za kikatiba zitakazotuhakikishia ulinzi na haki ya kumiliki, kufaidi na kutumia raslimali za Taifa ikiwamo ardhi kwa faida ya wote. Sharti tuunde kikatiba taasisi zitakazosimamia matumizi na mgao sawa wa rasilimali, huku wahujumu wakidhibitiwa bila kujali cheo, nyadhifa, ukwasi wala itikadi zao. Katika hili, tuweke pembeni itikadi zetu na masilahi binafsi au ya kimakundi. Mungu ibariki Tanzania!
psaramba@gmail.com, +255 766 434 354.


