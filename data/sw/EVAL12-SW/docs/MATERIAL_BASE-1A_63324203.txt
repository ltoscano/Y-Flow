
Wakenya tujenge utaifa na tuachane na mienendo ya uhasama na ukabila
KWA muda mrefu tumejenga nchi yetu bila kujenga taifa la Kenya. Tunajidanganya kuwa taifa lakini hamna taifa.
Katika mitandao ya kijamii, jamii imejaa ukabila. Siasa na wanasiasa wamewagawanya Wakenya katika mirengo iliyokita mizizi kwenye ukabila.
Mijadala katika mitandao ya kijamii haiongozwi na masuala bali hisia za kikabila kati ya jamii za Mlima Kenya, Nyanza, Rift Valley na Ukambani.
Huwezi kutoa maoni bila kuingiliwa. Mkikuyu akisifia serikali ya Uhuru Kenyatta, anatajwa kuwa mkabila, akiikosoa, Wakikuyu wanamuona msaliti na mfuasi wa Cord.
Vilevile, mfuasi wa Cord akisifia chama cha Chungwa, anatajwa mkabila na kuambiwa Raila hatawahi kuwa rais.
Akikosoa Cord, wanachord watamuona kuwa msaliti na anayejipendekeza kwa Jubilee.
Siasa za kuabudu wanasiasa zimekuwa hatari na kuzidisha ukabila miongoni mwa Wakenya. Ukabila umefika kiwango cha kusherehekea kifo ati sababu yuko mrengo pinzani.
Wakenya wamekosa kufikiria.
Jamani tuache kujenga ukabila, tujenge taifa letu Kenya.
JOEL MASAFU, Chuo kikuu cha Masinde Muliro.
Mswada uchunguzwe BAADA ya serikali kupitisha mswada wa usalama kwa mabavu, hatuna budi ila kuweka matumaini yetu mahakamani.
Itakuwa vyema upande wa upinzani uokoe wananchi kwa kuelekea mahakamani kupinga kupitishwa kwa mswada huo.
Inashangaza jinsi wabunge wa Jubilee walivyokuwa na haraka ya kupitisha mswada huo.
Hiyo inaibua dhana kuwa kuna mambo wanayotuficha la sivyo hawangekuwa na haraka kama tulivyoshuhudia.
Natumai mahakama itapewa nafasi ya kuchunguza mswada huo na kuamua ikiwa unalingana na katiba yetu au la.
HILLARY ONSOMU, Kericho.
Kampuni iwajibike zaidi KWA miezi kadha, nyaya za umeme zimekuwa zikining’inia katika daraja la kwenda kwa miguu mtaani Ngara, Nairobi.
Kuzima mashirika ni kuua demokrasia La kushangaza zaidi ni kuwa karibu na Jengo la Stima Plaza ambako ni kitovu cha shughuli muhimu za kampuni ya usambazaji umeme nchini (KP).
Isitoshe, waajiriwa wengi wa kampuni hiyo hupitia kwenye daraja lilo hilo kila kuchao.
Kulegea kwa nyaya za stima hadi kiwango cha kufikia watu mabegani bila shaka kunasawiri taswira ya uvivu, purukushani na kutojali katika kampuni hiyo.
Siwezi kunyamaza tena! Kampuni hii haina budi kuHAIFAI kamwe serikali kuondoa mashirika zaidi ya 500 kutoka katika orodha ya mashirika yasiyo ya kiserikali yaliyosajiliwa. Hii ni mbinu ya serikali kukandamiza mashirika hayo ambayo kwa kiasi kikubwa yamepigania haki za kibinadamu pamoja na demokrasia ya taifa la Kenya.
ONDUSO GEORGE, Chuo Kikuu cha Mt Kenya, Kisii.
walinda Wakenya kwa kurekebisha nyaya hizo na baadaye ilitakase jina lake.
NJOROGE KIRATU, Nairobi.
Rasilmali ziwe sawa RIPOTI iliyotolewa majuzi kuhusu hali ya umaskini nchini ilitoa sura halisi ya jinsi mambo yalivyo.
Ilionyesha nusu ya Wakenya huishi katika umaskini.
Nchini kuna watu wachache ambao hujinyakulia mali na kuacha wengine wakiwa katika hali ya uchochole.
Wengi wao huwa wamepata mali kwa njia za ufisadi na kwa kupora walio maskini.
Mikakati ya kuwezesha maendeleo sawa kwa kila eneo na kila Mkenya ndiyo itawezesha kuwepo kwa usawa nchini.
MWANAMAONI, Nairobi. 
Mazingira yaharibiwa VYOMBO vya habari vimekuwa mstari wa mbele kuhakikisha kukamilika kwa barabara za eneo la Upper Hill, Nairobi hususan Barabara ya Hospitali.
Japo msongamano wa magari umepungua, mazingira yameanza kulalamika.
Baadhi ya malalamishi ni kuhusu kung’olewa ua wenye maua pembeni mwa Hospitali Kuu ya Kitaifa ya Kenyatta.
Leo, nyuki waliotegemea maua hayo kwa nekta husongamana karibu na duka moja hospitalini humo wakiwangoja wanunuzi wa soda.
Ni maoni yangu kuwa hospitali hii inafaa kupanda maua mengine ili kuwaondoloea watu ghadhabu ya nyuki.
NJOROGE KIRATU, Nairobi.
Hongera Waziri Kaimenyi BILA shaka, kuorodhesha shule na wanafunzi kulingana na matokeo ya mitihani huwabagua na huwaondolea baadhi ya wanafunzi motisha. 
Waziri wa Elimu Jacob Kaimenyi anastahili heko kwa kupiga marufuku uorodheshaji.
Uorodheshaji huo huwa hauzingatii kuhusika kwa mwanafunzi katika shughuli za ziada shuleni kama vile michezo, uigizaji na kadhalika.
Ni kwa sababu hiyo baadhi ya shule hizo zilizika tendo la kuorodheshwa katika kaburi la sahau miaka mingi iliyopita.
Kuorodheshwa hakuzingatii mbinu nyingine za kimaisha kama vile uwezo wa kushirikiana na binadamu wengine kazini na katika jamii kwa jumla.
MWANAMAONI, Nairobi.


