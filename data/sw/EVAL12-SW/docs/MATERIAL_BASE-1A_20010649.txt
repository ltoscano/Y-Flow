
Wabunge wakubaliwa wawe wakibeba rungu bungeni 2015
Swakibeba IMBA amelala! Samahani, si kulala ni kulazwa. Naam, si tena! Anachechemea. Machozi yanamtoka. Anashangaa kuna nini tena.
Utakuwa ama kichaa au zuzu wa S mazuzu ikiwa utapanua kinywa chako kidogo eti umng’ate simba! Na ukiponyoka makucha yake una bahati kama mtende.
Lakini si ajabu, aliyefanya hivyo juzi anatoka sehemu inayoitwa Bahati. Yamkini bahati alikuwa nayo kweli. Si kwamba Simba Arati wa Dagoretti Kaskazini ni mkali sana, lakini hata muoga anaweza kuguswa sehemu fulani uoga umkimbie! Hutaniuma kidole kisha utembee kwa miguu yako mwenyewe! Utatafutiwa mikongojo! Naam, au nikilazwa hospitali chumba kimoja ulazwe cha pili ukihitaji huduma ya dharura ya kukarabatiwa kinywa kwa kukandikwa meno ya mbuzi! Ni kwa mintaarafu hii ambapo nasema Kimani Ngunjiri, yule Mbunge wa Bahati ambaye ana hasira za mkizi kiasi cha kudaiwa kuchapa kulala ni kulazwa. Naam, si hiari yake. Tena hangurumi askari wa kike wakimsimamisha barabarani, ana bahati sana.
Acha tuone ikiwa bahati itasimama tena kwa maana sasa harakati zishaanza kwake mashinani kumwondoa bungeni kikatiba kwa kuaibisha waliomchagua.
Natumai wanaotafuta saini za kumfuta kazi wanafanya hivyo wakichunga na kutunza vidole vyao kwa uangalifu mkubwa.
Huwezi kujua iwapo wafuasi wa Ngunjiri washafungwa kung’ata watu vidole pia. Unaweza kuomba mtu atie saini hapa, ukimkabidhi kalamu anyake kidole chako kiishie kinywani! Bunge letu, ikiwa bado ya hujaamini, nitakuambia na kurudia kwamba limejaa wanasarakasi. Si waheshimiwa! Utashinikizaje watu wakuite mheshimiwa ilhali mienendo yako haina heshima hata chembe? Ndipo uamue kuuma mtu, kwani amekuudhi kiasi gani? Ni siasa tu au mnapigania mwanamke, shamba, pesa au biashara za ukora? Na wewe unayeumwa, kwani una uoga kiasi gani hivi kwamba humshiki shati ukatae naye ili polisi wakifika uwaonyeshe aliyekuuma? Au unaogopa kuumwa kwingine kubaya zaidi? Mimi, niwe mheshimiwa au muishiwa, siwezi kusherehekea Krismasi katika kitanda cha hospitali eti kwa sababu kidole changu kinauma! Nitanunua tembe za kupunguza maumivu, nikizimeza kisha nile chapati, kuku, nyama ya mbuzi, ya ng’ombe, ya kondoo, wali, samosa, maandazi, kachumbari, kunde na 2015 sima zikutanie tumboni na kunisahaulisha si kwema.
Usinicheke! Umefundira hivyo juzi na kuteukia watu vibaya. Nyani haoni kundule kweli. Ni msimu wa kula na kila mtu anafundira hasa! Natumai Simba Arati alipata fursa ya kufundira pia kwa maana uchungu wa kidole uko mbali sana na kinywa. Mradi hakuna hata jino moja lililong’oka, anapaswa kuwa ameshiba kufikia sasa.
Sikukuu ya tarehe moja pia yaja, anaweza kukamata ‘machozi ya simba’ nyumbani kwake ikiwa madaktari watamruhusu. Sikukuu yake ya Krismasi iliharibiwa kweli! Sidhani atamsamehe Kimani Ngunjiri.
Meno ya Ngunjiri hayana alama yoyote maalumu hivi kwamba yaking’ata mtu yatajulikana. Atakanusha mashtaka yoyote kisha ashtaki mtu kwa kumchafulia jina! Anachoweza kufanya Arati ni kuuguza majeraha kimyakimya, amtafute Mbunge huyo wa Bahati waridhiane, lau sivyo wakutane mahakamani ambapo ziada ya uchungu aliohisi atadhihakiwa ajabu! Waonaje wabunge wakiruhusiwa kwenda na rungu Bungeni? 


