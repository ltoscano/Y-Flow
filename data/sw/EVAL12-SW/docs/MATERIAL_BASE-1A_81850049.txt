
Guinea-Bissau yaanza uchaguzi
Na AFP
BISSAU, Guinea-Bissau WANANCHI wa Guinea-Bissau walianza kupiga kura jana kuchagua rais, huku taifa likikabiliwa na changamoto za kuwepo kwa walanguzi wa dawa za kulevya wenye ushawishi mkubwa, na athari za mapinduzi ya kiserikali yaliyotokea miaka miwili iliyopita.
Huku kukiwa na umaskini mkubwa, nchi hiyo ya magharibi mwa Afrika haijaimarika tangu 2012, ikiongozwa na serikali ya mpito inayoungwa mkono na jeshi lenye uwezo mkubwa.
Uchumi wa nchi hiyo umeathirika pakubwa na ufisadi umezidi kukithiri kutokana na ulanguzi wa dawa za kulevya.
“Ningependa kila mwananchi ajitokeze kupiga kura ili kuonyesha kuwa Guinea-Bissau inaweza kubadilisha hali yake pakubwa,” mwenyekiti wa tume ya uchaguzi alisema. 


