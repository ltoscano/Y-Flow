
Sharif kuhudhuria kuapishwa kwa Modi
Na AFP
ISLAMABAD, Pakistan WAZIRI Mkuu wa Pakistani Nawaz Sharif amekubali mwaliko wa Waziri Mkuu mteule wa India, Narendra Modi wa kuhudhuria kuapishwa kwake, afisi ya waziri huyo mkuu ilisema jana. Hatua hiyo inatarajiwa kupiga jeki uhusiano wa nchi hizo mbili ambao haujakuwa mwema. 
Kama viongozi wengine wa serikali kutoka Shirika la Ustawi wa Mataifa ya Kusini mwa Asia (SAARC) ambalo linajumuisha Pakistan, Sharif pia alialikwa rasmi kuhudhuria hafla hiyo itakayofanyika wiki hii.
“Waziri Mkuu Nawaz Sharif ameamua kuzuru India kuhudhuria kuapishwa huko kwa Modi,” msemaji wa waziri huyo mkuu aliiambia AFP kwa njia ya simu.
Modi atalishwa kiapo cha kuwa Waziri Mkuu Jumatatu, siku 10 baada ya mwaniaji wa Hindu kushinda.
Sharif amesifu sana usindi wa Modi akiutaja kama “wa kuridhisha”.
Wanadiplomasia wanatarajia kwamba wawili hao wataimarisha uhusiano kati ya nchi hizo mbili.


