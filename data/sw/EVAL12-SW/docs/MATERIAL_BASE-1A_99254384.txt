
Mmiliki wa jengo lililoporomoka anaswa
NAIROBI POLISI wanamzuia mmiliki wa jumba liliporomoka na kuua watu wanane na kujeruhi wengine katika mtaa wa Kaloleni, Nairobi.
Mkuu wa polisi eneo la Makadara, Zack Nagulu alisema kuwa Bw David Kamonjo alikamatwa wakati alipokuwa ameenda mafichoni mtaani Dandora. 
“Atafikishwa mahakamani baada ya kukamilisha uchunguzi wetu,” alisema Bw Nangulu na kuongeza kuwa polisi wameomba mahakama kuwakubalia wamzuie mshukiwa huyo kwa wiki moja ili wakamilishe uchunguzi.
Bw Kamonjo amezuiliwa katika kituo cha polisi cha Viwandani hadi Januari 5, wakati atafikishwa mahakamani.
Jumba hilo la ghorofa tano liliporomoka Desemba 17 na kusababisha maafisa wa nyumba kuanzisha msako.
STELLA CHERONO na LAWRENCE NZWILI


