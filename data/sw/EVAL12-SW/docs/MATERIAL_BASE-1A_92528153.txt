
7 wafariki kwenye chimbo la makaa
KIEV, Ukraine WACHIMBAJI saba wa madini walifariki na wengine wawili hawajulikani walipo baada ya mlipuko wa gesi kutokea katika chimbo la makaa mashariki mwa Ukraine, wakuu wamesema.
Mlipuko huo ulitokea mita 300 chini ya ardhi katika mji wa mashariki wa Kirovsk, shirika la huduma za dharura katika jimbo hilo lilisema kupitia kwa taarifa.
Maafisa walisema wanaendelea kuwatafuta wanaume wawili waliotoweka.
Ajali kama hizo ni za kawaida katika machimbo ya Ukraine ambapo mengi yako eneo la viwandani ambapo waasi wanaoungwa mkono na Urusi wameteka miji mingi eneo hilo.
Machimbo mengi hayajafadhiliwa vyema na hayana vifaa vinavyofaa na pia ukiukaji wa usalama umezidi.
Katika ajali mbaya zaidi kuwahi kushuhudiwa katika historia ya Ukraine, wachimbaji zaidi ya 100 waliuawa mnamo 2007 katika mlipuko uliotokea kwa chimbo la Zasyadko, moja wapo ya machimbo matatu makubwa Ukraine. 
Na AFP


