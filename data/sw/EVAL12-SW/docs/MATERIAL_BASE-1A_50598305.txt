
Baraza CUF latafuta ufumbuzi wa mgogoro

Imeandikwa na Mroki Mroki

Imechapishwa: 04 Oktoba 2016

BARAZA la Udhamini la Chama cha Wananchi (CUF) limesema linafanya utaratibu wakuzikutanisha pande mbili za uongozi wa chama hicho kwa lengo la kumaliza mgogoro uliopo. 

Kwa siku kadhaa sasa Chama cha CUF kimekuwa katika katika mgogoro wa kiuongozi kati ya Katibu Mkuu wa Chama hicho, Maalim Seif Sharif Hamad na Mwenyekiti wake aliyepata kujiuzulu na kurejea tena Profesa Ibrahim Lipumba.
Wakizungumza na waandishi wa habari jijini Dar es Salaam baada ya baraza hilo la wadhamini kukutana, Mwenyekiti wa Kikao hicho na Mjumbe wa baraza hilo, Peter Malebo amesema mgogoro uliopo ndani ya chama hicho utamalizwa ndani ya chama hicho baada ya kuzikutanisha pande hizo mbili.
“Tatizo lililopo ndani la CUF ni tatizo la muda mrefu na wajumbe wa bodi ya chama hicho ndio wenye jukumu la kumaliza mgogoro huo lakini mbaya zaidi baadhi ya wajumbe wamekuwa ndio wanachonganisha na kukuza mgogoro huo badala ya kuumaliza,”alisema Malebo.
Kwa habari zaidi soma Habarileo Oktoba 5.


