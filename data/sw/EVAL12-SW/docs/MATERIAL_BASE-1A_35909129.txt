
Gor yatua Rwanda kusaka zana mpya
KLABU ya Gor Mahia imeafikia makubaliano na Abouba Sibomana ambaye ni beki wa kushoto katika klabu ya Rayon Sports inayoshiriki Ligi Kuu nchini Rwanda.
Isitoshe, mabingwa hao watetezi wa taji la Ligi Kuu nchini (TPL), wameonyesha nia ya kumtwaa difenda mwingine, Karim Nizigiyimana, kutoka klabuni humo.
Kulingana na Sibomana ambaye anasalia na kandarasi ya miezi sita na Rayon, usimamizi wa Gor Mahia umekwisha kubaliana naye kuhusu usajili wake na kilichosalia ni maafikiano rasmi kuhusu uhamisho huo kuafikiwa na klabu mbili husika.
Beki huyo alieleza kwamba mazungumzo baina ya klabu hizo yamefika katika hatua muhimu na ishara zote zinaonyesha kwamba upo uwezekano mkubwa wa kuondoka kwake mwishoni mwa mwezi huu ili kujiunga na kikosi cha Kâ€™Ogalo. 


