
Vikosi vinavyoungwa mkono na Marekani waongeza mashambulizi Syria

November 11, 2016

VIKOSI vya wanajeshi wanaoongozwa na Marekani wameendelea na mashambulizi dhidi ya ngome kuu za kundi la wanamgambo wanaojiita Dola ya Kiislamu nchini Syria na Iraq. Mashambulizi ya wanajeshi wa muungano wanaoongozwa na Marekani wanaripotiwa pia kuua raia 20 karibu na mji wa Raqa nchini Syria.
Wanajeshi wa Iraq wakisaidiwa na mashambulizi ya angani yanayofanywa na muungano huo wa kijeshi wamefanikiwa kuingia kwenye ngome ya kundi la IS ya Mosul huku muungano wa wanamgambo wakirudi na waarabu wakisogea mbele kuelekea mji wa Raqa unashikiliwa na kundi hilo la IS.
Shirika linalofuatilia haki za binadamu nchini Syria limefahamisha hapo jana kwamba, mashambulizi ya vikosi vya muungano wa kijeshi yaliyofanyika usiku wa jana yalikilenga kijiji cha Al- Heisha kinachodhibitiwa na IS kiasi kilomita 40 kutoka kaskazini mwa mji wa Raqa.
Shirika hilo pia, limesema mauaji yaliyosababishwa na mashambulizi hayo yameifikisha idadi ya raia waliouwawa tangu muungano huo wa kijeshi unaoongozwa na Marekani ulipoanza operesheni yake Syria mwezi Septemba mwaka 2014 kuwa 680 wakiwemo watoto.


