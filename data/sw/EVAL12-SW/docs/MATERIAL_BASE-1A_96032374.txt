
Guardiola awapuuza wanaombeza
anayemaliza muda wake, Pep Guardiola amepuuza shutuma zinazotoewa dhidi yake baada ya kutolewa katika nusu fainali ya Ligi ya Mabingwa Ulaya na Atletico Madrid ya Hispania kwenye Uwanja wa Allianz Arena.
Baada ya kipigo cha bao 1-0, lililofungwa na Saul Niguez kwenye mchezo wa kwanza, Bayern walionekana kuwa na nafasi ya kuwafunga Atletico nyumbani, huku kocha wa kikosi hicho cha Bavaria akiwa na uhakika wa kucheza fainali.
Upangaji wa kikosi wa Guardiola ulianza kuchambuliwa na kukosolewa baada ya kipigo, wakati alipomuacha benchi Thomas Muller na kumwingiza mchezoni baadaye.
“Watu wanakuwa na matatizo na mimi kwa sababu nimetwaa mataji mengi,” alisema kocha huyo. “Saa moja kabla ya mchezo kila mtu anajua nani ataanza. “Tunatakiwa kucheza kila mechi kwa umuhimu na kutumia falsafa yetu. Mjini Madrid, hatukupoteza mchezo kwa sababu Muller hakuanza na kutokuwepo kwake hakumaanishi kuwa kutatoa matokeo ya mchezo.”
Kwa upande wa uchezaji, kocha huyo mpya wa Manchester City alisema kitu muhimu zaidi ni kujaribu kuendana na falsafa ya timu, kitu ambacho amekiimarisha tangu alipotua klabu hiyo ya Jiji la Munich.
“Unatakiwa kuiweka katika kikosi ulichonacho,” aliongeza. “Kama ningetaka kutumia mtindo ambao nilikuwa nautumia Hispania, ningebaki hapa.
“Ni heshima kubwa kufika hatua ya nusu fainali, lakini tulitakiwa kuimarisha kiwango zaidi kama tulitaka kucheza fainali mjini Milan.”
Munich, Ujerumani. Kocha wa Bayern Munich


