
Ligi ya Uingereza yazidi kuwa tajiri zaidi duniani
KLABU za Ligi Kuu ya Uingereza ndizo tajiri zaidi duniani katika msimu wa 2013/14 kwa kuunda Sh425 bilioni. Ligi hiyo ilipanua pengo la utajiri dhidi ya ligi zingine barani Ulaya licha ya Ligi Kuu ya Ujerumani Bundesliga kuwa ligi yenye mapato mengi kwa wanasoka.
Mishahara mikubwa ya wanasoka ndiyo inayochukua sehemu kubwa nchini Uingereza ambapo mshahara wa kadri ya mwanasoka ni Sh235 milioni kwa mwaka.
Kulingana na takwimu za kila mwaka za kifedha kwenye soka ambazo zilitolewa na kampuni ya Deloitte, mapato ya jumla katika EPL msimu wa 2012/13 yalifika Sh450 bilioni.
Kampuni hiyo ya Deloitte ilitaja mapato hayo kuwa ya kushangaza. Ligi Kuu ya Ujerumani Bundesliga ilikuwa ya pili kwa kuunda Sh348 bilioni ikifuatwa na Ligi Kuu ya Uhispania, La Liga ambayo ilikuwa na mapato ya jumla ya Sh228 bilioni. Italia ilipata jumla ya Sh204 bilioni huku Ufaransa ikikusanya jumla ya Sh156 bilioni.
Ligi tano bora zaidi barani Ulaya zil iongeza mapato kwa asilimia tano kuwa Sh2.3 trilioni, ambayo sasa ni thamani ya soka barani humo.
Mshahara wa Wayne Rooney wa Manchester United pamoja na nyota wengine wanaolipwa mamilioni ya pesa katika Ligi Kuu ya Uingerezailimeza ka ribu Sh252 bilioni ambayo ni asilimia 71 ya mapato yote katika ligi hiyo.
Nchini Ujerumani, mishahara ya wanasoka ilichukua Sh120 bilioni ambayo ni asilimia 51 ya mapato yote.
Taarifa hizo zilisema kuwa Manchester United, Manchester City na Liverpool zilizochangia pakubwa kuongezeka kwa mapato ya EPL huku Bayern Munich na Borussia Dortmund pekee zikichangia asilimia 80 ya mapato katika Bundesliga. 


