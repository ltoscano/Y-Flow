
Wananichanganya, nimpende yupi kati yao?
Nina umri wa miaka 33 nimetokea kupendwa na wanaume wawili, mmoja anajua mapenzi na hata kubembeleza lakini hana fedha. Mwingine ni mkali mapenzi yake kama jeshini lakini ana fedha, ananiendeleza kielimu mimi na wadogo zangu wawili. Nashindwa kufanya uamuzi nimpende nani kati ya hao wawili.
Anti nisaidie nifanyeje? Pili Pili sikiliza moyo wako unataka nini, kutumikishwa ili upate kitu au kupata mapenzi ya dhati kutoka moyoni na upate taabu. Kuna vitu watu wanashauriwa , lakini linapokuja suala la mapenzi ni ngumu kumpangia mtu afanye nini.
Ushauri pekee ninaoweza kukupa ni kuupatia moyo wako furaha ya maisha, kwa sababu ndoa ina thamani siyo kitu cha kuingia na kutoka, kama wote wanataka kukuoa chagua ambaye ataufurahisha moyo wako kwa kile alichonacho. Hivi kuna dawa za mapenzi kweli?
Anti nipo katika uhusiano kwa miaka mitano bila kuchumbiwa wala kuzungumzia suala hilo. Kila nikijaribu kumchomekea mpenzi wangu huruka kimanga. Nimepata rafiki kanipeleka kwa wataalamu wa mitishamba sehemu tatu bila mafanikio.
Anti ninaweza kupata dawa ya mapenzi kweli ili huyu mpenzi wangu anioe? 
Msomaji Pole msomaji wangu kwa kudhani kuna dawa ya mapenzi kwa wataalamu wa jadi. Sina uhakika kama ipo au haipo, lakini sikushauri kufikiria kuwa huko ndiyo utapata suluhisho la hamu yako ya kuolewa na huyo mpenzi wako. Njia pekee na muhimu katika mapenzi ni kuhakikisha uliye nae anakueleza ukweli na wewe unamueleza. Kimsingi kuwa wawazi katika uhusiano, muulize tena mng'ang'anie akujibu ili ufahamu hatima yako.
Anawafanya ndugu zangu wasaidizi wa nyumbani Nimeoa mke wangu ana uwezo kifedha mara tatu yangu. Jambo la kushangaza kila akija ndugu yake kuishi nasi bada ya muda anamtafutia shule anamsomesha, lakini akija wa kwangu anabaki nyumbani kufanya kazi hadi akichoka anaondoka.
Nifanyeje? Ridhiwani Kukaa kimya siyo jibu la maswali yao mwambie huo mshangao wako. Mweleze jinsi tabia ya kuwajali ndugu zake na kupuuzia wa kwako inavyokukera, inawezekana anaona akiwasomesha utajisikia vibaya au utaona kaona kwenu hakuna fedha ya kufanya hivyo.
Napata maumivu `nikicheketuka'
Kila ninapokutana na mwanaume napata maumivu. Hapo awali sikuwa na hali hiyo, huu sasa ni mwaka mmoja na nusu nabadili wanaume lakini bado naumia.
Nifanyeje? Kadogoo Sikutishi ila hizo siyo dalili nzuri kwa mustakabali wa afya yako. Harakisha nenda hospitali kaonane na daktari wa magonjwa ya wanawake atakupima na kutambua unasumbuliwa na nini. Narudia tena harakisha nenda hospitali bila


