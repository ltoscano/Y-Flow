
Mahakama yakataa tena
ANTHONY OMUYA
MAHAKAMA Kuu kwa mara ya pili jana ilikataa kutoa agizo la muda la kusitisha utekelezaji wa sheria kali za usalama, akisisitiza lazima apate upande wa serikali kabla kutoa agizo hilo.
Serikali imepewa siku tano kuwasilisha utetezi wake kwa kesi iliyowasilishwa na muungano wa Cord ili kutaka sheria hizo tatanishi zisitishwe.
“Ni wazi kuwa uamuzi wahitajika iwapo sheria mpya zisitishwe lakini jibu rasmi kutoka kwa serikali pia ni muhimu kabla uamuzi wowote kufanywa. Hivyo ninaagiza watetezi kufanya haraka kuwasilisha jibu lao kabla ya kikao cha kusikizwa kwa kesi Desemba 29,” alisema Jaji Isaac Lenaola.
Kesi ya Cord inayopinga sheria hizo mpya imeghadhabisha vitengo vya usalama, huku mvutano mkubwa wa kisheria ukitarajiwa kushuhudiwa Jumatano wakati wa kikao hicho baada ya ombi la kujumuishwa kwa Mkurugenzi wa Mashtaka ya Umma (DPP) Keriako Tobiko kama mhusika.
Bw Tobiko alifika mahakamani Na PAUL OGEMBA mwenyewe kuwasilisha ombi hilo, tofauti na wakati mwingine ambapo hutuma manaibu kwa niaba ya ofisi yake.
Serikali kwa upande mwingine ilituma Wakili Mkuu wa Serikali Njee Muturi kuiwakilisha. Wote wawili, MaBw Tobiko na Muturi walipinga kutolewa kwa agizo hilo la muda, wakisema walihitaji muda wa kuwasilisha majibu yao.
“Tutapinga agizo lolote la muda wakati huu. Kesi hiyo inameundwa kutokana na madai ya kukiukwa kwa katiba ambayo hayajathibitishwa na yahitajiwa kuthibitishwa na angalau benchi ya majaji watatu,” alisema Bw Tobiko.
Wakati huo huo, Jaji Lenaola alikubali kuunganishwa kwa kesi ya Cord na ile ya Tume ya Kitaifa ya Haki za Binadamu (KNHRC) kwani waliwasilishwa masuala tetesi sawia kupinga sheria hizo mpya.
Muungano huo unapinga vipengee 10 katika Sheria za Usalama (Marekebisho) 2014 wanazodai zinakiuka katiba, njia ya vurugu ambayo sheria hiyo ilipitishwa, kukosa kushirikishwa kwa umma na kukosa kuhusishwa kwa Seneti katika kujadili Mswada huo.
“Sheria ya usalama inalenga kubadilisha maisha yetu pakubwa, zaidi ya jinsi ambavyo watu wanaweza kuishi kwa amani.
Inahusu haki za kimsingi za wananchi na hivyo inakiuka katiba, na ni batili,” alisema wakili James 


