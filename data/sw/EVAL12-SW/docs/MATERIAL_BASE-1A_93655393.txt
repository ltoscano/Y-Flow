
LOWASSA ALIPUKA, AWAVAA VIONGOZI

June 11, 2013
Waziri Mkuu aliyejiuzulu ambaye pia ni Mbunge wa Monduli mkoani Arusha, Bw. Edward Lowassa,amewataka viongozi nchini kuacha kulalamika badala yake wafanye maamuzi ya haraka kwa kutatua matatizo yanayowakabili wananchi.
Bw. Lowassa aliyasema hayo bungeni Mjini Dodoma jana wakati akichangia Mpango wa Maendeleo wa Taifa 2013/16 na kusisitiza kuwa,hivi sasa kila mtu analalamika hali ambayo ni vigumu kwa Taifa kusonga mbe le kimaendeleo. “Wananchi, viongozi wote wanalalamika kweli tutafika!, viongozi wachukue maamuzi ya haraka, maamuzi magumu bila woga ndiyo tutasonga mbele,” alisema Bw.Lowassa. Alipongeza kuanzishwa kwa Kitengo cha Ofisi ya Rais kwa ajili ya kufuatilia na kusimamia Mpango wa Matokeo ya Haraka(Big Results Now) , lakini akaonesha wasiwasi wake kama kitengo hicho kina meno ya kufanya maamuzi ili kiweze kufanyakazi yake vizuri.
“Lengo la mpango huu kuhakikisha mae ndeleo ya haraka yanapatikana kwa wananchi na sekta mbalimbali ni mzuri lakini lazima viongozi wafanye maamuzi ili tija iweze kupatikana si vinginevyo,” alisema.
Aliongeza kuwa,kwa maoni yake mpango huo una vipaumbele vingi lakini vipo vitatu ambavyo vinapaswa kuangaliwa zaidi ambavyo ni ajira, elimu na reli ya kati.
Alisema kama kuna fedha zilizotengwa kufanikisha vipaumbele ni vyema vikaangaliwa vichache ambavyo vinaweza kusimamiwa badala ya kuchagua vingi na kushindwa kuvitekeleza kwa wakati.
Akizungumzia ajira, alisema tatizo ni kubwa hivyo mpango huo ungejikita kuhakikish a upatikanaji wa ajira kwa vijana ambao wengi wao wana elimu nzuri lakini hawana kazi za kufanya. Bw.Lowassa alisema kipaumbele chake cha pili ni elimu na kudai alitegemea mpango huo ungekuwa na ripoti ya Tume ya Waziri Mkuu ili yochunguza kuanguka kwa elimu nchini na kuangalia nini cha kufanya.
Alisema wanafunzi wengi wanaomaliza vyuo vikuu hawana uhakika wa ajira kutokana na elimu inayotolewa hivyo tusipoangalia tutaachwa na Jumuiya ya Afrika Mashariki pamoja na Nchi za Kusini mwa Afrika(SADC).
Alimpongeza Waziri wa Ujenzi, Dkt. John Magufuli kwa kusimamia vyema ujenzi wa barabara nchini lakini barabara hizo zim ekuwa zikiharibika kutokana na magari kubeba mizigo mizito. “Ningekuwa mimi , ningehakikisha reli y a kati inaimarika na kuwa ya kisasa, hii itasaid ia kupunguza gharama kubwa ya k ukarabati barabara… Mheshimiwa Magufuli amefanya kazi kubwa kusimamia ujenzi lakini zinahar ibika haraka kwa sababu ya magari yanabeba mizigo mizito. “Mizigo hiyo ingebebwa kwa mpigo na treni,rel i ya kati itafungua biashara kubwa na nchi jirani ya Jamhuri ya Watu wa Congo(DRC), tuachane n a kina Kagame ( Rais wa Rwanda) ,Uhuru (Rais wa Kenya) na Museveni(Rais wa Uganda), sisi tuimarishe reli hii kwenda Congo… kule kuna biashara na soko kubwa,” alishauri Bw. Lowassa. Alitoa wito kwa viongozi kuchukua hatua za haraka kutatua tatizo la foleni jijini Dar es Salaam na kusema kuwa; “It has to be know (inatakiwa kufanyika sasa), kushughulikia tatizo hili. “Lile ni janga la kitaifa, watu wanapoteza muda mwingi barabarani, hapa nampongeza Dkt. Harrison Mwakyembe kwa kusimamia haraka uanzishwaji wa treni ya abiria Dar es Salaam,” alisema Lowassa akishangiliwa na wabunge. Akizungumzia suala la Afrika Mashariki, Bw. Lowassa alisema hakuna haja ya kulumbana na Rais Kagame kwani kama wameamua kwenda Sudan Kusini, Tanzania iende Mashariki mwa Congo


