
Ripoti yaelezea madhara ya simu kwa watoto 
MIAMI, Amerika WATOTO ambao huwa na simu katika vyumba vyao vya kulala wakati wa usiku huwa hawapati usingizi wa kutosha ikilinganishwa na wale ambao hawana, kulingana na utafiti mmoja nchini Amerika jana.
Matokeo yaliyochapishwa katika jarida moja Paediatric Journal yalionyesha kuwa zaidi ya watoto 2,000 wa shule walikuwa wakikosa usingizi wa kutosha kutokana na kuwepo na simu wakati wa kulala. 
Kijumla, wale walio na simu hizo walikuwa wakikosa usingizi kwa dakika 21, ikilinganishwa na wenzao ambao hawakuwa nazo. Utafiti huo pia ulionyesha kuwa watoto hao walikuwa na uwezekano wa kusema kuwa hawakuwa wakipata usingizi wa kutosha.
Wale waliokuwa na runinga katika vyumba vyao vya kulala walikuwa wakikosa usingizi kwa dakika 18.
“Uwepo wa mwanga utokanao na runinga ulikuwa ukichangia ukosefu wa usingizi wa kutosha,” ukasema utafiti huo.
Na AFP


