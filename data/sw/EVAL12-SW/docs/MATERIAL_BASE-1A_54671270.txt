
Chama pinzani kumshtaki rais
Na MTOKOZISI DUBE
GABORONE, Botswana CHAMA cha Upinzani nchini Botswana, Botswana Congress Party ( BCP) kitamshtaki Rais Ian Khama kutokana na hatua yake ya kuamuru kwamba aliyekuwa Makamu wa Rais Mompati Merafhe alipwe malipo ya uzeeni bila idhini ya Bunge.
Aidha chama hicho kimepinga mabadiliko ya baraza la mawziri yaliyofanywa majuzi na Rais huyo.
Kiongozi wa chama hicho Bw Dumalenga Saleshando majuzi alimwandikia mkuu wa Sheria barua akihoji ikiwa kama Bw Khama ana mamlaka ya kuunda sheria kuhusu malipo ya uzeeni ya maafisa fulani bila hatua hiyo kuidhinishw na Bunge.
“Taratibu za malipo ya uzeeni nchini Botswana zinabuniwa na kusimamiwa na sheria za bunge. Swali ni je, Rais ana mamlaka ya kutunga sheria za malipo hayo na kuamuru yalipwe maafisa fulani bila idhini ya Bunge?” aliuliza Saleshando.
Aidha, alipinga mabadiliko kwenye baraza la mawaziri ambapo mawaziri rais waliokuwa afisini waliteuliwa kuwa kaimu mawaziri katika wizara nyingine.
Katika mabadiliko hayo yaliyofanywa mwezi jana, aliyekuwa Waziri wa Elimu wa Elimu Bi Pelonomi VensonMoitoi aliteliwa kusimamia idara moja katika wizara hiyo. Upinzani ulisema mabadiliko hayo yalikiuka Katiba.
Bw Saleshando aliambia jarida la Africa Review baada ya Mkutano wa Baraza Kuu la chama chake, Alhamisi usiku kwamba waliamua kuchukua hatua za kisheria dhidi ya vitendo hivyo vya Rais Khama.


