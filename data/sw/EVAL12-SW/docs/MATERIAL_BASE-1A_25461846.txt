
TFF ishughulikie uamuzi mbovu katika michezo yake
Wiki iliyopita pambano la nusu fainali ya Kombe la FA kati ya Coastal Union na Yanga lililofanyika kwenye Uwanja wa MkwakwaniTanga, lilivunjika kabla ya muda kutokana na sababu ya vurugu ambazo zinadaiwa kufanywa na mashaviki wa Coastal. 
Mashabiki hao walianzisha vurugu wakituhumu Mtu anayeamua kurusha mawe uwanjani anakuwa amechoka kuvumilia kuona timu yake inaathiriwa na uamuzi mbovu wa mara kwa mara.
Kwa mantiki hiyo ni lazima waamuzi wetu wajianwaamuzi kuwa wakiipendelea Yanga. Kamati ya Mashindano ya Shirikisho la Soka Tanzania (TFF)
ilisema kwa kuzingatia Kanuni ya 28(2) ya Kombe la Shirikisho (FA) kwamba wakati mechi hiyo inavunjwa, Yanga ilikuwa ikiongoza kwa mabao 2-1.
Kimsingi, Kamati ilitangaza Coastal Union kupoteza mechi hiyo baada ya mashabiki wake kuwa chanzo cha mwamuzi kuvunja mchezo huo na kutozwa faini ya Sh2 milioni kwa kuzingatia Kanuni ya 42(26) ya Ligi Kuu kutokana na vitendo vya vurugu za mashabiki na Yanga imetozwa faini ya Sh500,000 kwa mujibu wa Kanuni ya 14(13) ya Ligi Kuu kutokana na kutoingia vyumbani kwenye mechi hiyo.
Mbali na timu, TFF imemfungia mwaka mmoja mwamuzi wa mchezo huo, Abdallah Kambuzi wakati mwamuzi msaidizi namba mbili, Charles Simon ameondolewa kwenye ratiba ya waamuzi.
Kimsingi, hapa kuna mambo mawili tunayaona; waamuzi na mashabiki. Pamoja na TFF kutoa adhabu hizo kwa waamuzi, hatudhani kama mashabiki wangeamua kurusha mawe na vitu vingine kama kungekuwa na umakini kwa waamuzi.
Waamuzi wamekuwa wakilalamikiwa kila mara kutokana na ama kushindwa kuchezesha vizuri, kukosa sifa na wakati mwingine inawezekana huchezesha kwa maelekezo na kushindwa kutoa haki.
Inawezekana mashabiki hao wa Tanga wamekuwa wakifanya vitendo hivyo kutokana na mwenendo wa waamuzi kuwa mbaya, wengi wakionekana kuharibu michezo kutokana na kutokuwa makini.
galie kwa kuwa inaonekana sasa wamekuwa chanzo cha kuvurugika kwa mechi au mashabiki kupoteza ladha ya mchezo kwa kuamini kuwa mechi hazitoi mshindi anayetakiwa kutokana na uamuzi mbovu.
Kamati ya waamuzi na vyombo vingine husika havina budi kuchukua hatua haraka kila wakati kunapotokea uchezeshaji mbovu ili kupunguza uwezekano wa kuongezeka kwa vurugu na pia kuulinda mchezo usiendelee kupoteza ladha yake.
Mpira bila ya mashabiki haiwezekani. Lakini uamuzi usiwe sababu za mashabiki kujichukulia sheria mkononi. Mwamuzi ndiye anayekuwa karibu zaidi na matukio ya uwanjani na ndiye anayeweza kuamua kwa usahihi zaidi kuliko mashabiki walio mbali na matukio.
Pia waamuzi wana uwezo wa kutafsiri sheria za mpira kulingananisha na watazamaji hivyo mara nyingi mashabiki huwa hawako sahihi. Na mara nyingi picha za marudio za televisheni zimethibitisha kwamba waamuzi huwa sahihi mara nyingi kuliko fikra za watazamaji.
Ni vizuri mashabiki wakawa watulivu na kuwaachia waamuzi wafanye kazi yao bila ya shinikizo na pale inapoonekana kuna upendeleo wa wazi au kuna uamuzi wenye utata, ni wajibu wa viongozi kuwasilisha malalamiko yao wakiambatanisha na vielelezo ili hatua zichukuliwe dhidi ya mwamuzi husika.
Pia kauli za makocha na viongozi wa klabu kabla na baada ya mechi huwandaa mashabiki kwa vurugu, hata pale timu wanayoishabikia inapoonekana imezidiwa kimchezo.
TFF haina budi kuwa makini na viongozi na makocha wa namna hii ili kuulinda mchezo.


