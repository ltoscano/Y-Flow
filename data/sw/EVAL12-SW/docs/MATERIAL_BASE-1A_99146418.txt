MBUNGE WA CCM ANAYEDAIWA KUFADHILI MADAWA YA KULEVYA AJISALIMISHA POLISI

Mbunge wa Jimbo la Kinondoni, jijini Dar es Salaam kwa tiketi ya CCM,
Iddi Azzan, aliyetajwa kwenye barua inayosadikiwa kuandikwa na wafungwa
Wakitanzania waliopo Hong Kong “amejilisalimisha” kwenye ofisi za jeshi
la polisi na kulitaka jeshi hilo lifanye uchunguzi dhidi ya tuhuma
zilizoelekezwa kwake, ili hatua nyingine na ikibidi sheria, vichukue
mkondo wake.

Azzan amesema alienda mwenyewe kutoa taarifa katika Kituo Kikuu cha Polisi Kati, jijini Dar es Salaam.
"Nimeamua
kwenda kituo cha polisi kwa ajili ya kutoa taarifa ili ufanyike
uchunguzi wa jambo hilo na ukweli ubainike na hatua za kisheria zifuate
juu yangu," alisema Azzan kwa njia ya simu

"Mimi sipo juu ya sheria ,
itakapobainika najihusisha na tatizo hilo, nichukuliwe hatua mara moja,
na nitajiuzulu ubunge wangu," alisisitiza Azzan na kuongeza:
"Wapiga
kura wangu wa Kinondoni pamoja na wananchi kwa ujumla inatakiwa waelewe
kuwa barua hizo zina nia mbaya zenye lengo la kunichafua na kama kweli
wana ushahidi wangetaja majina yao," alinukuliwa Mbunge huyo.


