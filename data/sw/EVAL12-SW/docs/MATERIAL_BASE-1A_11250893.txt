
Stand yaifunga JKT Ruvu 2-1

Imeandikwa na Alexander Sanga, Shinyanga

Imechapishwa: 19 Septemba 2016

TIMU ya Stand United jana iliibuka na ushindi wa mabao 2-1 dhidi ya JKT Ruvu katika mchezo wa Ligi Kuu ya Tanzania Bara uliofanyika kwenye Uwanja wa Kambarage hapa.

Hadi kipindi cha kwanza kinamalizika, timu hizo zilikuwa suluhu.
JKT Ruvu ndio walikuwa wa kwanza kupata bao kupitia kwa Samuel Kamuntu aliyefunga kwa kichwa baada ya krosi ya Hassan Dilunga.
Wenyeji walifanikiwa kusawazisha katika dakika ya 62 kupitia kwa Jacob Massawe kwa penalti baada ya kuchezewa vibaya kwa Frank Hamisi katika eneo la hatari na mwamuzi Ahmad Kitumbo kuamuru penalti.
Stand United ilijihakikishia pointi tatu muhimu baada ya Adam Kingwande kufunga kufuatia pasi ya Kelvin Sabato katika dakika ya 81.


