
Tuna tatizo la elimu, ujuzi na uthubutu
Mhariri Hivi sasa kila kona ya nchi hii, kilio kikubwa kimekuwa ni ukosefu wa ajira hasa kwa vijana. Hata wanaodai kuwa wana mpango wa kujenga viwanda, nahisi hayo ni maneno ya jukwaani kwa kuwa sioni hasa kama tumejipanga kama Taifa kujenga hivyo viwanda. Utajengaje viwanda ilhali vilivyopo vinatutoa udenda?
Sababu ya watu wengi kukosa ajira inatokana na kuwa na mfumo mbovu wa elimu, mfumo usiowapa wanafunzi ujuzi wa stadi za maisha, ndiyo maana leo kila mtu anaamini akisoma basi mwishowe atapata kazi za ofisini ili akaibe afanye anasa.
Tunalalamika nchi imejaa raia kutoka China, tunashangaa nini wakati wenzetu wana uthubutu wako tayari kufanya kitu chochote alimradi wapate fedha, sisi hatutaki kilimo, hatutaki kujishughulisha, tutarajie nini? 
Losco John


