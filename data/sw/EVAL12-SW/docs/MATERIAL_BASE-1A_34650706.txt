
Marufuku ya kusafirisha mifugo yaisha
Na MUCHIRI GITONGA
LAIKIPIA SERIKALI imeondoa marufuku iliyokuwa imewekwa kuzuia usafirishaji wa mifugo katika eneo la Laikipia Mashariki baada ya ugonjwa wa mdomo na miguu kuzuka Septemba mwaka jana. 
Mkurugenzi wa huduma za matibabu ya mifugo katika kaunti ya Laikipia, Dkt Peterson Njiru alisema marufuku iliyokuwa imewekwa Septemba 8 iliondolewa baada ya ugonjwa huo kudhibitiwa.
“Wenye mifugo wanaweza kuleta mifugo yao kwa maonyesho ya kilimo kwa sababu tumefaulu kudhibiti ugonjwa huo kwa kuendelea kuwachanja,” alisema Dkt Njiru.
Marufuku hiyo ilitokana na hofu ya maafisa wa maonyesho ya kilimo ya eneo la Mt Kenya, ambayo yatafanyika Mei 29 na Mei 31 kwamba wafugaji wangeogopa kufika kwa sababu ya ugonjwa huo.
Wafugaji ng’ombe wa nyama katika eneo hilo hawakuweza kushiriki maonyesho ya mwaka jana kutokana na marufuku sawa na hiyo, mwenyekiti wa maonyesho hayo, Bw Charles Wanyoike alisema 


