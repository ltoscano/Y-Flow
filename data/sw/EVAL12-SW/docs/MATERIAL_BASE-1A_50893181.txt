
Wateta juu ya bei duni
WAKULIMA wa Kaunti ya Elgeyo Marakwet wameitaja hatua ya serikali ya kushukisha bei ya mahindi hadi Sh2,200 kwa gunia kama pigo kubwa.
Walisema ukulima ndio tegemeo lao kiuchumi, huko wakiongeza bei hiyo itakuwa ni hasara kubwa kwao hasa ikizingatiwa changamoto walizoshuhudia mwanzoni mwa msimu huu wa upanzi.
“Kwanza mvua ilikosa baada ya kupanda na hivyo tukapanda upya.
Pili, mahindi yalivamiwa na ugonjwa wa mahindi “maize lethal necrosis” na tukatumia pesa nyingi kutafuta dawa lakini hatukufanikiwa kwani ugonjwa hauna tiba,” alisema Kibiwott Serem. 
Wakizungumza na wanahabari mjini Iten leo, waliitaka serikali kuongeza bei hadiSh3,000 kwa gunia ya bei duni ili wapate faida wakisema walitumia Sh2,500 kuzalisha gunia moja.
Walilalamika kwamba wataathiriwa zaidi na bei hiyo kuliko wengine katika kaunti za kaskazini mwa Rift Valley kwani hakuna ghala la bodi ya nafaka na mazao na hivyo watagharamia usafirishaji wa mahindi hadi Eldoret katika Kaunti ya Uasin Gishu.
“Kando na uzalishaji, huwa tunalipa Sh100 kwa kila gunia tunaposafirisha mahindi kwa NCPB,” alisema Serem.
Walisema ikiwa serikali haitaongeza bei, basi wataathirika kiuchumi na huenda wengi wakaacha upanzi wa mahindi na kutafuta mimea mbadala itakayowaletea mapato katika juhudi za kukidhi mahitaji yao ya kifedha. 
“Kwa bei hiyo hatutamudu kulima mashamba na kununua pembejeo ili kutayarisha kwa msimu ujao wa upanzi,” alisema bi. Mary Chebii.
Na KENYA NEWS AGENCY


