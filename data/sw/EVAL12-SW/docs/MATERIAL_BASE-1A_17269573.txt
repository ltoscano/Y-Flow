
Kuna mbegu ya kutosha nchini -Kenya Seed
KAMPUNI ya Kenya Seed jana iliwahakikishia wakulima kuwa kuna mbegu ya kutosha nchini.
Kampuni hiyo lisema kulikuwa na mbegu zaidi hata kuuza katika mataifa mengine wakati wa msimu wa upanzi mwaka huu.
Meneja wa kampuni hiyo tawi la Bungoma Abraham Mukhavi alisema afisi yake ina mbegu aina zote. Aliwashauri wakulima kuandaa mashamba yao kwa wakati ufaao na kupanda punde baada ya mvua kuanza ili kupata mavuno mengi zaidi.
Aliwaomba wakulima kupanda mimea aina aina ili kuacha kutegemea mahindi peke yake na kuongeza kuwa kutegemea mahindi kumepelekea njaa miongoni mwa wananchi wengi.
"Tuna mbegu zilizoidhinishwa za mimea mingine kama vile mtama, maharagwe na mboga ambayo wakulima wanaweza kupanda na kupata faida zaidi ya chakula," alisema Bw Mukhavi.
Bernardine Mutanu Na Kna 


