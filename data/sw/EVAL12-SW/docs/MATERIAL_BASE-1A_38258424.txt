
Chipukizi wa pete wafana Bostwana
JOHN KIMWERE na AYG
TIMU ya wasichana ya netiboli ya Kenya U-18, ilionyesha ustadi wake baada ya kumaliza ya pili kwenye mashindano ya bara Afrika yaliyokamilika mjini Gaborone, Botswana.
Kenya iliandikisha matokeo mazuri ikiwa ndiyo mara ya kwanza kushiriki mashindano hayo. Timu hiyo chini ya ukufunzi wake Millicent Busolo na Philip Onyango ilitwaa nishani ya fedha kwa kuzoa alama saba moja nyuma ya mahasimu wakuu Uganda iliyotawanzwa mabingwa wa pambano hilo la makala ya pili mwaka huu.
Katika fainali wasichana wa taifa walinyukwa na Uganda magoli 40-24 licha ya kuilemea kwenye mchujo kwa kuilaza magoli 35-32. 
Kwenye matokeo ya awali timu ya Kenya iliandikisha ushindi wa mechi mbili, kutoka sare moja na kupoteza moja.
Kina dada hao walizoa ushindi ushindi mwepesi wa magoli 40-39 dhidi ya wenyeji Botswana, kisha kutandika Swaziland magoli 88-15 kabla ya kutoshana nguvu magoli 39-39 na Zimbabwe.
Baadaye walifunga magoli 33-32 na Namibia


