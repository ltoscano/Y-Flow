
Kenya natujifunze kwao Wazambia
KIFO cha Rais Michael Sata wa Zambia akiwa anatibiwa nchini Uingereza kimeleta mwamko mpya barani Afrika.
Mwamko ambao umeweka historia tangu mwaka 1990 ambapo rais wa mwisho Mzungu barani Afrika alingâ€™olewa nchini Afrika Kusini.
Ingawa awali habari za kifo cha Bw Sata K zilipopokelewa kulikuwa na wasiwasi wa iwapo Bw Guy Scott, aliye Mzungu, angelikubaliwa kuwa rais wa muda, hatimaye raia na wanasiasa wa Zambia walimkubali.
Bw Scott huenda ni raia wa Zambia na alikuwa Makamu wa Rais chini ya Bw Satta, lakini asili yake ni Mzungu.
Kukubaliwa kwake kumeonyesha kwamba watu wa Zambia wanaheshimu katiba ya nchi yao na pia haki ya kila mwananchi kuwa na nafasi sawa ya kuongoza.
Ikizingatiwa kuwa Wazungu ni asilimia isiyozidi kumi katika nchi hiyo, hapa Kenya Bw Scott anaweza kufananishwa na mtu kutoka jamii kama za Wapokomo, Wasamburu au hata Elmolo.
Kuchukua mamlaka katika nchi yenye asilimia zaidi ya tisaini ya watu weusi, ni ishara ya kukomaa kwa siasa za taifa hilo ambalo Kenya inalichukulia kuwa nyuma kimaendeleo na hata demokrasia.
Hapa Kenya, mbali na elimu bora na kila aina ya ustawi, kila siku tunaendeleza siasa na sera zenye ubaguzi kwa misingi ya maeneo, kabila au hata koo.
Siasa zetu na vyama vyetu vya siasa vimekuwa na sura za kikabila. Utaona kwa mfano chama cha ODM ni cha Nyanza, Ford Kenya ni cha Magharibi, wapwani wana Shirikisho na Wiper ni cha Ukambani.
Mtu kama Mohammed Abduba Dida akijitokeza, watu wanataka kujua yeye ni mtoto wa nani? Ana kuta ngapi atakazochangia katika ushindi na kadhalika. Hizi ni siasa zilizopitwa na Mwamko ambao umeweka historia 


