
Eti akijisaidia bata ni tatizo hahahaa
Habel Chidawali,Mwananchi hchidawali@mwananchi.co.tz
Dodoma. Duh, haya ni maneno gani tena kutoka kinywa cha mheshimiwa Shangazi, eti akijisaidia kuku ndiyo kajisaidia, lakini bata ni matatizo.
Si huyu mbunge wa Lushoto, Rashid Shangazi ambaye mwishoni mwa wiki iliyopita aliwavunja mbavu wabunge wote pale mjengoni alinza kuvurumisha misemo ya hatari.
Huyu sipati picha wakati wa kampeni zake kule jimboni hali ilikuwaje maana kwa siku chache hapa mjengoni anaonekana kuchukua nafasi ya mbunge wa jimbo moja mkoani Dodoma.
Akiwa mjengoni juzi alipewa nafasi ya kuchangia hotuba ya makadirio ya mapato na matumizi kwa Wizara zilizo chini ya ofisi ya Rais ndipo alianza kutoa shutuma kwa wabunge wa upinzani kwani wamekuwa walalamishi na kudai haki hata ambazo hazistahili.
Alikwenda mbali na kutumia asili ya upwani kwa kurusha vijembe na akawavunja mbavu pale aliposema: “Hivi akijisaidia kuku ndo kajisaidia lakini akinya bata matatizo.” 


