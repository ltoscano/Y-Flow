
Nampenda wa pembeni zaidi, anisaidia kwa mambo mengi
NIMEOLEWA na nina mtoto mmoja. Nina uhusiano wa pembeni na nilimdanganya kuwa mtoto ni wake. Ninampenda zaidi kuliko mume wangu na ananisaidia kwa mambo mengi. Nisaidie.
Kupitia SMS Nashindwa kuelewa sababu yako kuishi na mwanamume usiyempenda ukidai ni mumeo huku ukitembea na mwingine ambaye unahisi ndiye ua la moyo wako. Utajidanganya mpaka lini? Mambo ni mawili â€“ uwache mambo mengi na utulie kwa ndoa yako ama umwambie mume wako ukweli wa moyo wako kuhusu ndoa yenu ili mtafute suluhisho.
BADO NAMPENDA MWANAMUME aliyekuwa mpenzi wangu alidanganywa na msichana rafiki yangu eti nina mwingine akaniacha. Sasa ameoa na ukweli ni kuwa nampenda sana na sina mwingine.
Nifanye nini?
Kupitia SMS Kama tayari ameoa inaonekana amekata kauli kwamba hakutaki tena. Jambo la kufanya ni kuheshimu uamuzi wake, umsahau na uendelee na maisha yako. Wanaume ni wengi, utapata mwingine labda ambaye utampenda hata zaidi ya huyo. 


