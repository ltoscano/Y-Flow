
Viongozi wawili wakutana kujadili suala la nuklia Iran
Na MASHIRIKA
TOKYO, Japan WAZIRI Mkuu wa Israeli Benjamin Netanyahu, aliwasili jana Japan ambapo anatarajiwa kufanya mazungumzo na Waziri Mkuu Shinzo Abe. 
Wawili hao wanatarajiwa kugusia masuala ya mpango wa Iran wa nuklia na ushirikiano wa kiuchumi.
Bw Netanyahu anatarajiwa kushinikiza Japan kuegemea upande wa nchi yake katika mazungumzo ya nuklia kati ya Iran na mataifa sita yenye uwezo mkubwa duniani atapokutana naye Bw Abe leo mchana, shirika la habari la Asahi Shimbun liliripoti jana.
Iran pamoja na wanachama watano wa kudumu wa Baraza la Usalama la Umoja wa Mataifa wataanza mazungumzo yao Vienna Jumanne ambapo kuandika mkataba wa kihistoria. Kwa ufupi, mkataba wa aina hiyo, utapunguza uzito wa mpango wa kinuklia wa nchi hiyo ya Kiislamu ili kufanya juhudi zozote za kuunda silaha za kinuklia kuwa ngumu sana na pia kugunduliwa kwa urahisi.
Na kwa upande wake, Baraza la Usalama la Umoja wa Mataifa litaondoa vikwazo vyake pamoja na vikwazo vingine vya nchi za magharibi vinavyolenga usafirishaji wa mafuta ambao ni tegemeo kuu la uchumi wa Iran, vitaondolewa


