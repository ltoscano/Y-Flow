
Wakazi wa mji walalama juu ya miradi kukwama
Na KAZUNGU SAMUEL
WAKAZI wa mji wa Mtwapa katika kaunti ya Kilifi wamelalamikia kukwama kwa mradi wa kutengeneza mabomba ya kuondoa maji taka katika eneo hilo.
Wakiongozwa na mwakilishi wa wadi ya Shimo La Tewa, Bw Bakari Ali alisema moja ya miradi iliyokwama ni ule wa ujenzi wa mabomba ya maji taka ambao licha ya kuanza kutekelezwa miaka miwili iliyopita sasa umekwama na hakuna taarifa zozote kuuhusu.
“Inashangaza sana kwa sababu miradi hii ilitekelezwa na fedha za umma lakini jinsi ilivyotekelezwa sasa ni jambo la ajabu kabisa,” akasema Bakari.
Mwakilishi huyo wa wadi alisema kuwa lazima sasa kuwe na uwazi katika utekelezwaji wa miradi ambayo inatekelezwa kwa kutumia fedha za umma. 


