
Kiongozi wa wanamgambo anaswa
BANGUI, Central African Republic KIKOSI cha Umoja wa Mataifa cha kudumisha amani katika Jamhuri ya Afrika ya Kati (CAR), kilisema Jumatano kuwa, kimekamata kiongozi wa wanamgambo wa Chad ambaye amekuwa kero kubwa kwa Chad na taifa hilo jirani la kusini.
Kiongozi wa kundi la wanamgambo la Popular Front for Recovery (FPR) la Chad, Abdel Kader Baba Ladde, aliteka sehemu ya kaskazini mwa CAR baada ya kufukuzwa Na AFP Chad 2008 aliposhindwa kwenye vita vya mapinduzi.
Alikamatwa katika wilaya ya Kabo, karibu na mpaka wa Chad, kulingana na msemaji wa kikosi cha UN Myriam Dessables.
“Baba Ladde alikuwa akiongoza kundi la wapiganaji wapatao 40 wenye silaha kali na alikuwa anajaribu kujifanya ni afisa wa zamani wa Seleka,” mdokezi kutoka jeshi la kimataifa aliambia AFP, kuhusiana na wanamgambo wa zamani wa CAR ambao wengi wao walikuwa wanachama wa Seleka lililo na Waislamu wengi.
Viongozi wa kundi hilo walikubali kusitisha vita kati yao na wapiganaji Wakristo Julai baada ya makabiliano ya miezi mingi yaliyosababisha maafa.
Kwenye taarifa yao, kikosi cha UN kilisema Baba Ladde alikamatwa chini ya agizo lililotolewa na mahakama ya jinai iliyo Bangui mnamo Mei. 


