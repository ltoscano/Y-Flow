Jong-Un sasa tayari kusema na Korea Kusini
SEOUL, Korea Kaskazini KIONGOZI wa Korea Kaskazini Kim Jong-Un Alhamisi kupitia hotuba yake ya mwaka mpya alisema kwamba yuko tayari kuzungumza na mwenzake wa Korea Kusini kuhusina na utata unaokumba mataifa hayo mawili. 
Marais wa mataifa hayo mawili Roh Moo-Hyun wa Korea Kusini na mwenzake wa Kaskazini marehemu Kim Jong-Il walikutana mara ya mwisho mwaka wa 2007 mjini Pyongyang.
“Licha ya changamoto zilizopo kuna haja ya kuandaa mazungumzo baina ya mataifa haya mawili. Tunafaa kuwa na amani baina yetu,” akasema Kim.
Tamko hilo la Kim linafuatia siku chache baada ya waziri wa Maridhiano wa Korea Kusini Ryoo Kihl-Jae, kuitaka Korea Kaskazini kufanya mazungumzo na nchi yake mwezi huu.
Mataifa hayo mawili yalikubaliana kufufua mazungumzo wakati maafisa wa ngazi za juu wa Korea Kaskazini walipozuru Kusini kwa ajili ya michezo ya bara la Asia miezi mitatu iliyopita.
Ziara hiyo ilifuatiwa na mizozo midogo baina ya wanajehi wa mataifa hayo mawili hivyo kuongezeka kwa uhasama.
Na MASHIRIKA


