
Heri tabia kuliko kipochi
WANAWAKE wanapoingia kwenye maisha ya mapenzi, matarajio yao huwa ni kupata raha ya kweli kutoka kwa mchumba wao.
Heri Na BENSON MATHEKA
Hata hivyo, wapo wanaume ambao wanakosa kuwaonyesha wapenzi wao mapenzi ya kweli na hivyo kuwasononesha.
Wanachotaka wanaume wa aina hii ni W umaarufu kwamba wako na wachumba au lengo lao huwa ni kuonja tunda kisha wanawatema vipusa jambo ambalo huathiri maisha yao ya mapenzi.
Watalaamu wa masuala ya mapenzi wanasema vipusa wanapasa kujitahidi kupata wachumba walio na mapenzi ya dhati ikiwa wanataka kuepuka kutemwa.
“Ni hatari kwa mwanamke kufanyiwa mambo ya kuumiza na kusalitiwa bila mwanamume kujali maumivu atakayopata. Hii yote ni kwa sababu mwanamume huwa hana mapenzi ya kweli na mwanamke huyo,” asema Mary Muthoni mshauri wa wachumba katika kituo cha Bighearts, Nairobi.
“Ndio maana tunawashauri vipusa kwamba, hata kabla ya kumuonjesha mwanamume penzi na kufanya maamuzi ya kumruhusu aende kwa wazazi wako, ili mfunge pingu za maisha, ni vyema kuwa na thibitisho kwamba anakupenda kwa moyo mmoja,” anaeleza Bi Muthoni.
TABIA Hasa kwa wachumba wanaopanga kuoana, Bi Muthoni anasema tabia ya mwanamume ni muhimu sana kuzingatiwa kuliko hata sura.
“Hii ni kwa sababu, wapo wanaume walio na sura nzuri, wenye kazi nzuri na kipato kizuri lakini wanakosa sifa ya kuitwa mume kutokana na tabia zao chafu.
Hakuna mwanamke anayeweza kudiriki kumpa nafasi mwanamume aliye na tabia chafu. Endapo utaangalia uzuri wa sura kisha ufanye maamuzi ya kuolewa, utakuwa umejichimbia kaburi,” asema.
Siku hizi, asema Bi Muthoni, kumekuwepo na mabadiliko ya aina yake kwa wanawake. Wengi hawapendi kabisa kuolewa na wanaume wasio na kazi jambo ambalo ni muhimu kuzingatia.
“Ile dhana ya kukubali kuolewa na mwanamume yeyote ili mradi upate heshima ya kwamba umeolewa, imepitwa na wakati. Mwanaume wa kisawasawa ni yule mwenye malengo maishani, anayefikiria nini cha kufanya kwa ajili ya maendeleo yake, mkewe na watoto,” ashauri.
Kulingana na Pasta Brian Githome wa kanisa la Free Pentecostal Church, wanawake wanapasa kuepuka wanaume wasio wavumilivu kabisa katika maisha kwa sababu ni rahisi kuwatema.
“Tunajua maisha siku zote hayatabiriki, yanaweza kutokea matatizo ya kiafya ama kifedha. Kwa mfano, unaweza kuingia kwenye maisha ya ndoa lakini kwa bahati mbaya ukawa huna kazi, mwanamume mwenye mapenzi ya kweli na wewe anatakiwa kukuvumilia na kuwa upande wako.
Ikiwa atakushambulia ukichelewa kuzaa, hafai kuwa mume. Mengi yanaweza kutokea yanayohitaji kuvumiliana,” akaeleza Pasta Githome.
Kimsingi, aeleza, mwanamume atakuwa mvumilivu endapo ana mapenzi ya dhati. Mwanamume mwenye mapenzi ya dhati ni lazima atakuwa mvumilivu na atakuwa tayari kuishi na mkewe katika hali yoyote.
Anasema kuna wanaume ambao hawajui thamani ya mke na hawafai kuwa waume za watu. “Mume sahihi ni yule anayejua kwamba mke ni kitu cha faraja kwenye maisha yake.
Yule anayeamini kwamba, bila mke maisha yake hayawezi kuwa yamekamilika. Wapo ambao wanaamini hata bila wanawake wanaweza kuwa na maisha mazuri na hawa ni hatari,” asema.
Pasta Githome anasema mwanamke akiolewa na mwanaume mwenye dhana hii, atamtesa na hatasita kumpa talaka hata kwa jambo dogo tu ambalo linaweza kusuluhishwa kwa mazungumzo.
“Ndiyo maana ninasema, mwanamume sahihi wa kumpa nafasi ya kuwa mume ni yule anayejua thamani ya mke, anayeweza kuvumilia yote akijua mke ndiye anayekamilisha maisha yake,” asisitiza.
MSALITI Kulingana na Bi Muthoni, wanawake wanapasa kuepuka wanaume wenye tamaa za kijinga. “Wanaume wenye tamaa za kijinga ni wale ambao wakiingia kwenye maisha ya ndoa wanakuwa wepesi kusaliti kwa kuwa na mipango ya kando. Hao hawastahili kuitwa waume za watu.
Hawa ni wale wanaume wasiopitwa na wanawake bila kuwamezea mate, wasiopenda kumsikiliza mchumba wao, wanaopenda kufanya maamuzi bila kuwashirikisha wake zao, wanaothamini ndugu zao na kupuuza wake zao wakiwa kwenye matatizo na wasiojali familia zao,” aeleza Bi Muthoni.
Kulingana na Pasta Githome, wanandoa ambao wanaishi kulingana na misingi ya kumheshimu Mungu, wana nafasi ndogo sana ya kukaribisha migogoro katika familia zao to heshimu Mungu, wana nafasi ndogo sana ya kukaribisha migogoro katika familia zao tofauti na wanandoa wasiomcha Mungu.
“Ndio maana kuna watu wengine wakati wa kuoa huweza kuokoka na kuingia makanisani kusaka wachumba. Wanaofanya hivi ndoa zao huwa na furaha na kudumu,” asema.
Bi Muthoni asema vigezo vingine vya kuzingatia kwa mwanamume anayepasa kuwa mume mwema ni anayependa watoto, ushauri na asiyependa migogoro. “Mwanamume anayependa kunung’unika na kuendeleza malumbano yasiyo na mwelekeo ni hatari sana.
MGOMVI Ikiwa mwanamume anapenda kugombana hata baada ya kumuomba radhi ukimkosea, hawezi kuwa mume bora,” aeleza.
Kulingana na mtaalamu huyu, mume bora anapaswa kuwa mstari wa mbele kutafuta suluhu ya migogoro badala ya kuiendeleza. Anaonya vipusa dhidi ya wanaume wanaotamani kufanya mapenzi kabla ya kuwaoa akisema kuna nafasi kubwa ya kuwatema.
“Mtu wa kutaka kushiriki ngono na wewe kabla ya ndoa hawezi kuwa mume mwema.
Tafuta anayefurahia kukaa na wewe na kubadilishana mawazo. Mnayeweza kubaki chumbani wawili na msifanye mapenzi na anaridhika kuwa karibu nawe hadi mfunge ndoa,” akasema na kuongeza wanaume wengi wakionja tendo la ndoa kabla ya kuoa vipusa, huwapiga teke. 


