
Gari lajivurumisha kwa wapita njia na kuwaua 3
KAKAMEGA WANAWAKE wawili na mvulana mnamo Jumamosi waliuawa jana baada ya kugongwa na gari lililokuwa linaendeshwa kwa kasi katika barabara kuu ya Kakamega-Mumias.
Dereva wa gari anasemekana kushindwa kudhibiti gari aina ya Toyota Probox na kuwagonga watatu hao waliokuwa wanatembea kando ya barabara wakielekea katika soko la Shianda Walioshuhudia walisema kuwa mwili wa mwanamke mmoja uliharibiwa vibaya na gari hilo lililokuwa linaelekea Kakamega kutoka mjini Mumias.
Kamanda wa trafiki eneo la Magharibi mwa Kenya Evans Getembe alisema dereva wa gari hilo alikamatwa na atawasilishwa mahakamani leo kwa kusababisha vifo kupitia uendeshaji gari kwa kasi.
Alisema uchunguzi wa mapema unaonyesha kuwa dereva huyo hakuwa na leseni ya kuendesha gari. 
Na BENSON AMADALA


