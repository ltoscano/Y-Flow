Wasanii kupamba Miss Elimu ya Juu

Imeandikwa na Mwandishi Wetu

Imechapishwa: 03 Septemba 2016

WASANII wamethibitisha kutumbuiza katika shindano la Miss Vyuo vya Elimu ya Juu litakalofanyika baadaye mwezi huu jijini Dar es Salaam.

Mratibu wa shindano hilo ambalo linadhaminiwa na Kampuni ya Mawasiliano Tanzania (TTCL), Maya Mkini alisema kuwa onesho hilo litakalofanyika katika ukumbi wa Sigara Changâ€™ombe litakuwa na burudani za muziki.
Alitaja baadhi ya burudani hizo kuwa ni pamoja na wasanii wa Bongo Fleva Msaga Sumu, Ney wa Mitego, MB Dog na wengine.
Shindano hilo litawashirikisha warembo 25 waliopita katika mashindano mbalimbali ya vyuo nchini, ambapo watashindana kuwania nafasi tatu ili kushiriki shindano la taifa la Miss Tanzania 2016. 
TTCL hivi karibuni ilitangaza udhamini wa Sh milioni 20 ambazo mahsusi kwa ajili ya zawadi na mambo mengine.
Meneja Masoko wa TTCL, Beda Kinunda alithibitisha hivi karibuni kuwa kampuni yao imedhamini shindano hilo ambalo linatarajia kuwa na mvuto wa aina yake.
TTCL ndio wamekuwa wadhamini wakuu wa shindano hilo litakalofanyika Oktoba 17 mwaka huu.
Mshindi wa shindano hilo mbali na kutwaa zawadi mbalimbali pamoja na kupata tiketi ya kushiriki shindano la Miss Tanzania, pia atakuwa Balozi wa heshima wa TTCL.
Warembo watakaoshindana katika shindano hilo la Vyuo vya Elimu ya Juu hivi karibuni walitembelea Makao Makuu ya TTCL jijini Dar es Salaam.
Warembo hao walipotembelea TTCL kila mmoja alipewa laini ya simu ya 4G na ofa ya mwezi mmoja yenye GB 3.


