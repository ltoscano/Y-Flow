
Mbunge Keissy haishiwi vituko
Dodoma. Huwezi kusema ulikuwa bungeni usipofanikiwa kumuona au kumsikia mbunge mwenye sifa za kipekee na kiongozi wa mipasho lakini yenye tija.
Huyu ni Mbunge wa Nkasi Kaskazini, Ally Keissy ambaye kwanza anasifa kubwa ya mahudhurio mazuri bungeni huenda akalinganishwa na wabunge wachache kwa sasa. 
Jana tena ikawa zamu ya mwanaume huyu ambaye waandishi wa habari za bungeni kila waonapo kasimama wanaanza kelele za furana eti mwenye vitu kasimama, sijui ni vitu gani?
Aliposimama kweli hakuacha kushuka na mjengoni, maana alianza kwa sauti ya taratibu akiuliza swali la nyongeza katika Wizara ya Mambo ya Ndani, lakini ghafla akakataa wahusika wasijibu swali lake kwani hawaujui Mkoa wa Rukwa.
Badala yake alielekeza swali lake lijibiwe na Naibu Waziri wa Elimu na Mafunzo ya Ufundi, Stella Manyanya eti anaweza kuwa na majibu ya kumfurahisha.
Hakuna aliyepinga amri ya Keissy kwani licha ya wahusika kwenye swali kuwapo, lakini Manyanya alilazimika kusimama na kutoa majibu juu ya usafiri wa polisi katika mkoa huo.


