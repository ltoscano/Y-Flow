
Waliouawa mafurikoni wafika 53
MANILA, IDADI ya waliokufa katika mafuriko na maporomoko nchini Ufilipino imefikia 53 kwa mujibu wa maafisa wa uokoaji.
Katika mji wa Catbalogan mkoa wa Samar watu 19 walikufa baada ya kutokea kwa maporomoko ambayo yalisomba nyumba na magari kulingana na Meya wa mji huo Stephany Uy-Tan.
“Hatukutarajia maporomoko haya yawe makubwa hivi kwa sababu tulidhani mawe hayo ni dhabiti,” Bi Uy-Tan alisema.
“Hakuna watu walihamishwa, walitahadharishwa tu juu ya kutokea kwa maporomoko,” akasema.
Watu wengi walionekana kuchukua tahadhari za mapema lakini maporomoko hayo yanasemekana kuwa na uzito sana.
KIMBUNGA Mwezi Novemba mwaka uliopita, Kimbunga Haiyan kililikumba eneo la Mashariki mwa nchi hiyo na kusababisha uharibifu mkubwa ambao ungali dhahiri hadi sasa.
Inakisiwa kuwa kimbunga hicho kilipelekea vifo vya watu 7,350. 
Tabiri ambazo zimetolewa zimeonyesha kuwa Kimbunga Hagupit huenda kikawa na ukubwa kama huo, kando na kuwepo hofu ya uharibifu zaidi.
Mjini Tacloban, ambao uliharibiwa vibaya mwaka uliopita, watu wengi walikimbilia viwanja vya michezo kutafuta hifadhi kwani majengo mengi yangali hajajajengwa upya baada ya kuharibiwa na kimbunga cha mwaka uliopita.
Na MASHIRIKA


