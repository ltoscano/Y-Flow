
Somaia awe funzo kwa wanaolaghai
Na DOUGLAS MUTUA
JUZI nimekwenda kutoa pesa katika ATM nikakumbuka kashfa ya mafuta ya Triton.
Nilikumbuka kwa maana mtambo wenyewe ulikuwa na tangazo la biashara lililosema, "Triton, ambako pesa hutoka." Samahani, mtambo wa watu hauna uhusiano na kashfa hiyo! Ghafla nilimkumbuka mfanyibiashara Yagnesh Devani akitapeli Wakenya Sh7.6 bilioni katika kashfa hiyo ambapo alipewa mafuta na shirika la Kenya Pipeline bila kuyalipia kisha akaingia mitini.
Sakata yenyewe iliibuka mapema J 2009. Hadi sasa inaaminika kuwa Devani alikula njama na maafisa wakuu serikalini kutupunja.
Ni sadfa iliyoje kwamba nilimkumbuka Devani kisha habari zikaibuka kuhusu tapeli mwingine sampuli hiyo! Hakuna kirefu kisichokuwa na ncha.
Mbio za sakafuni za tapeli wa kimataifa Ketan Somaia hatimaye zimeishia ukingoni.
Alihangaisha wengi enzi za utawala wa Kanu ya Daniel Moi na alikuwa miongoni mwa wawekezaji kutoka Asia walioaminika kudekezwa na wanasiasa.
Habari za hivi majuzi kwamba mfanyabiashara huyo aliyekuwa mkakamavu kiasi cha kumtapeli tapeli wa matapeli, Kamlesh Pattni, atatumikia kifungo cha miaka minane jela zinaridhisha.
Mahakama ya Uingereza imeamuru afungwe katika Gereza la Belmarsh, wanakozuiliwa wahalifu sugu, kwa kumtapeli mfanyibiashara Murli Mirchandani Sh1.6 bilioni.
Si kwamba nafurahia masaibu yaliyomsibu, lakini kisa chake ni ithibati tosha kuwa adui wa mtu ni mtu.
Kumsikia akililia mahakama ya Uingereza imwonee imani kwa misingi ya afya yake na hivyo basi isimfunge jela ni kama hadithi ya kubuni.
Nakiona kioja kikuu cha kubuniwa sinema kwa maana Somaia wa miaka ya hapo awali si wa sasa. Wa zamani angelipa mawakili bora duniani wamtetee huku akiendelea kutafuta mtambo wenyewe ulikuwa na matajiri wa kutapeli, lakini wa sasa amegonga mwamba akaishia kuambia mahakama "mkinifunga jela nitakufa".
MAKABWELA Haidhuru, makabwela wanaonaswa wakiiba kuku hufia jela kabla ya vifungo vyao vya miezi miwili kuisha! Baadhi ya wanaohukumiwa kifo hukata rufaa ila ikacheleweshwa mpaka kifo kikawafika kabla ya kujua hatima yao.
Takribani miaka 15 iliyopita ungesema Somaia atajipata katika hali hiyo ungeulizwa iwapo una wazimu! na Pattni kutapeli Kenya mabilioni ya pesa katika sakata ya Goldenberg, pesa zake zilimlaza katika kitanda cha hospitali ya kifahari, si sakafu baridi na kavu ya gereza.
Enzi hizo alitumia vitisho kukaa P esa alikuwa nazo na zilimhudumia alivyotaka. Hata alipojipata katika Jela Kuu ya Kamiti kwa kula njama huru kwa maana alijuana na wanasiasa waliokuwa na ushawishi mkubwa.
Maji yalizidi unga Kanu ilipong'olewa mamlakani mnamo 2002, Kenya kukawa hakumkai na ndipo akatorokea Uingereza.
Majuto nayo ni mjukuu tangu hapo. 
Hebu mwangalie sasa! Biashara nyingi alizoanzisha Kenya, India, Afrika Kusini, Uingereza na kwingineko zimefilisika, anadaiwa kope si zake na yu korokoroni.
Kilio chake mahakamani Uingereza kumfunga jela akiwa na maradhi ya figo hakikufaa kitu.
Hali ya sasa ya tapeli Somaia ni onyo kwa Devani na walaghai wengine ambao wanaendelea kututapeli.
Siku ya kufa nyani miti yote hutelezi.
mutua_muema@yahoo.com 


