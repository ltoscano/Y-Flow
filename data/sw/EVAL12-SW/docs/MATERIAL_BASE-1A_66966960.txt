
Juhudi zanahitajika kuhifadhi mazingira
TAKATAKA katika mmoja wa miji Kenya. Uhifadhi wa mazingira haulengi tu misitu bali pia namna ya kushughulikia takataka katika maeneo wanakoishi watu. Picha/MAKTABA
hayakufanywa kwa shamrashamra nyingi kama inavyokuwa wakati wa maadhimisho mengine kama vile siku ya Ukimwi au Saratani, ambayo huendelea hata kwa wiki au mwezi mzima.
Hii ni ishara kuwa masuala ya W mazingira hayachukuliwi kwa uzito unaostahili. Kadri na jinsi miaka inavyosonga ndivyo hali ya mazingira inavyozidi kuzorota katika mataifa yote ulimwenguni. Lakini bianadamu tumejifanya hamnazo na kufumbia macho athari zinazotokana na uharibifu wa mazingira.
Athari hizo zinajumuisha njaa, magonjwa na umasikini. Hali mbaya ya hewa huathiri vibaya uzalishaji wa chakula na hiyo ndiyo sababu tunaona sehemu nyingi ulimwenguni zikikumbwa na janga la njaa.
Hapa Kenya, matukio mbalimbali kama vile ukame na mafuriko yanayotokea wakati ambao hayatarajiwi ni kati ya athari za uharibifu wa mazingira. Licha ya kuwa taarifa nyingi za habari huonyesha tu mataifa ya Afrika yakikabiliwa na majanga kama haya, kuna ripoti iliyotolewa majuzi IKI iliyopita, mataifa mengi, ikiwemo Kenya yaliadhimisha siku ya mazingira duniani.
Maadhimisho hayo inayoonyesha hali hizo hushuhudiwa hata Amerika ambapo iliripotiwa kuna hatari ya kuwepo kwa uhaba wa chakula mwaka huu.
Hii inamaanisha tatizo hili linakumba ulimwengu mzima wala si laana kwa mataifa ya Afrika kama wanavyodai baadhi yetu.
Jamii yoyote ile inayokabiliwa na njaa huwa katika hatari kubwa ya kukumbwa na magonjwa mbalimbali.
Kinga ya kwanza ya magonjwa katika mwili wa binadamu ni lishe nzuri, kwa hivyo anayekosa chakula huwa rahisi kuugua ama kulemewa na ugonjwa. 
Wakati njaa na magonjwa yanapokabili binadamu, nguvu za kujitafutia riziki hukosekana. Matokeo yake ni umasikini ambao huathiri uchumi wa taifa kwa jumla.
Masuala haya yote ya njaa, magonjwa, umasikini na uharibifu wa mazingira yanahusiana pakubwa na itakuwa mwafaka kuyatafakari kwa mapana zaidi.
Wakati mwingi suala kuhusu uhifadhi wa mazingira linapozungumziwa watu huwaza tu kuhusuwa misitu.
Lakini suala hilo linafaa kuchambuliwa zaidi na kuwekwa wazi kuwa mazingira yana uwezo wa kuathiri uhai wa binadamu kwa misingi tofauti.
Kwa mfano namna ya kushughulikia takataka ni suala la mazingira kwa sababu uchafu unaathiri moja kwa moja afya ya binadamu.
Ni jukumu la kila mmoja wetu kuchukua hatua kulinda uhai wake kwa kudumisha mazingira bora.
Sheria mwafaka pia zinahitajika kusaidia katika juhudi za kukabiliana na wanaochangia katika kuharibu mazingira. 
Maafisa wanaoshughulikia uchafu mara nyingi huangazia uchafuzi wa kiwango kidogo na kusahau ama kufumbia macho viwanda vikubwa vinavyohatarisha maisha ya binadamu kwa uchafu ambao vinatoa.
Viwanda vinavyoachilia hewa yenye sumu na maji yenye kemikali kuingia kwenye mito ni baadhi tu ya vile vinavyohitaji kukabiliwa vikali kisheria.
Faida inayopatikana na serikali kutoka kwa viwanda kama hivyo haitachangia pakubwa kuendeleza nchi kama kuna hatari kubwa zaidi ya kuangamiza wananchi.
vobara@ke.nationmedia.com 


