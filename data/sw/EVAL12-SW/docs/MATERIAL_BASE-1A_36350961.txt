
Kikao cha UN charefushwa
LIMA, Peru MKUTANO wa Umoja wa Mataifa (UN) kuhusu hali ya anga, uliendelea zaidi ya muda uliotarajiwa kukamilika huku washiriki wakijizatiti kuyashawishi mataifa tajiri na yale yanayondelea kulegeza misimamo yao kuhusu mkataba wa kupunguza gesi ya kaboni duniani.
Mzozo huo ambao umedumu kwa mwaka mmoja na umehusu ugawanaji wa majukumu ya kupunguza gesi hiyo hatari na zingine.
Mazungumzo hayo ya siku 12 yaliingia awamu muhimu ya kutiwa saini kwa mkataba, lakini majibizano yaliyojiri yalififisha matumaini ya kuafikiwa kwa makubaliano kuhusu suala hilo la kimazingira. 
Saa kadha baada ya muda wa kumalizika kwa kikao, maafisa na mawaziri walianza kujibizana kuhusu rasimu iliyoorodhesha hatua ambazo zilifaa kuchuliwa na kila taifa husika.
“Tunakaribia kukubaliana.
Tunafaa kufanya jaribio la mwisho,” Waziri wa Mazingira wa Peru Manuel Pulgar –Vidal aliwasihi washiriki.
Mataifa yalitofautiana kuhusu hatua ambazo zinafaa kuchukuliwa hapo mwakani ili kupunguza ongezeko la joto ulimwenguni yanayotokana na shughuli za kiviwanda zinazotoa gesi hatari angani.


