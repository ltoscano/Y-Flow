Fatema Dharsee: Teknolojia inaweza kukuza sekta ya utalii
Aug 18, 2016

KUNA usemi mmoja usemao kwamba kusafiri ni kama kusoma kitabu. Yeyote asiyesafiri ni kama mtu ambaye anasoma ukurasa mmoja wa kitabu.

Watu husafiri kwa madhumuni mbalimbali. Wengine husafiri kibiashara, wapo wanaosafiri kwa ajili ya shule, ama matibabu. Lakini kuna wengine husafiri kwa ajili ya kutembelea sehemu Fulani ikiwemo kutalii ama kusalimia ndugu na marafiki. 

Safari yoyote huwa na huduma. Ipo huduma ya usafiri wenyewe ambayo hukuwezesha kutoka sehemu moja kwenda sehemu nyingine. Baada ya kufika katika sehemu husika, hasa wasafiri wa biashara au matembezi, basi huduma muhimu ni ile ya kulala, iwe ni gesti au hoteli.

Zamani, mtu akitaka kusaifiri kutoka sehemu moja au nyingine, suala la kutafuta hoteli au gesti lilikuwa linafanyika baada ya kufika sehemu hisika. Hii ilisababisha usumbufu mkubw,a kwani watati mwingine sehemu ambayo mtu alikuwa akitegemea, huwa imejaa.

Usumbufu mwingine unakuja pale mtu kila anapokwenda anakuta hoteli au gesti imejaa. Wakati mwingine, inakuwa ni vigumu kwa wasafiri kupata sehemu ya kupata huduma ya kulala na chakula iwapo mtu hajafanya maandalizi ya kutosha ikiwemo kufanya oda awali.

Lakini, kutokana na mabadiliko ya kiteknolojia, suala la utafutaji wa hoteli au gesti kwa wasafiri wa kibiashara na utalii sasa limerahisishwa.

Kampuni ya Jumia Travel, ambayo awali iliitwa Jovago ilianzisha mfumo maalumu wa utafutaji wa hoteli na gesti kwa wasafiri wa ndani na nje ambao utaondoa usumbufu kwa wasafiri kutafuta sehemu nya kulala pale anapowasili kwenye mji husika.

Kampui hiyo ambayo inafanyakazi na hoteli 200,00 duniani na 25,000 barani Afrika imekuwa mkombozi kwa wasafiri wa kitalii na biashara kwani kupitia mfumo wao, mtu anaweza kupata na kulipia hoteli au gesti kabla ya kuwasili sehemu anayokwenda. 

Mfumo huo ambao ni rahisi na unapatikana kupitia simu za mikononi unamuwezesha mteja kutafuta hoteli au gesti yenye viwango anavyotaka na kuweza kufanya malipo ambayo yanakuwa na punguzo.

Akizungumza na Raia Mwema kwenye mahojiano hivi karibuni Meneja Mkuu mpya wa Jumia Travel Tanzania Fatema Dharsee kupitua huduma yao, basi itasaidia kuboresha huduma za utalii, hasa utalii wa ndani.

“Kupitia mfumo wetu tunataka kuifanya Tanzania kuwa ni kivutio kikubwa cha utalii barani Afrika,” Fatema alisema kwenye mahojiano na Raia Mwema.

Fatema anasema sababu kubwa inayokwamisha kukua kwa utalii wa ndani ni imani ya watanzania wengi kudhania kwamba kusafiri ni gharama kubwa pamoja na ukosefu wa mfumo maalumu ambao unawawezesha wasafiri kuondokana na adha ya kukosa sehemu za kulala pale wanaposafiri kutoka sehemu moja kwenda nyingine.

“Mimi kama mtanzania, naamini kwamba sekta ya utalii ni muhimu katika uchumi. Pia naamini kwamba Jumia Travel itasaidia katika kuchangia ukuaji wa sekta hii muhimu,” alisema.

Fatema anasema kwamba Jumia imeweka mfumo ambao ni rahisi kwa mtumiaji na una mhakikishia msafiri uhakika wa malazi pale anapokwenda kwani mfumo huo umeunganishwa kwenye mamia ya hoteli na gesti katika sehemu mbalimbali za nchi.

Fatema anaamini kwamba, kukua kwa watu wenye kipato cha kati nchini, itakuwa ni chachu kwa kuongezeka kwa watalii wa ndani na huduma ya Jumia Travel imejipanga kuwa kiunganishi muhimu kwa mumuunganisha mteja na mtoa huduma. 

Hata hivyo, Fatema ambaye ana shahada kutoka chuo kikuu cha Cape Town, Afrika Kusini, anasema, ilichukua muda kwa watanzania wengi kuukubali mfumo huo, kwani wengi hawaamini masuala ya biashara ya mtandao kutokana na matatizo ya matukio ya uhalifu wa mtandao.

“Naamini kwamba miaka mitano ijayo, tutahakikisha kwamba tunakua kwa kasi na kutumia fursa zote zinazopatikana na biashara ya mtandao,” alisema.

Anasema hivi sana, wanazisaidia hotelui na gesti kutoka kila mkoa na wilaya nchini kujiandikisha kwenye mfumo wao ili kufanya masoko ya biashara zao na kurahisisha mfumo wa kupata wateja kuliko kutegemea mfumo wa zamani wa kusubiri mgeni atafute hoteli au gesti baada ya kufika.

Mwisho


