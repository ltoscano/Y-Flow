
Kiongozi wa upinzani Msumbiji apewa hadhi
Msumbiji Na AFP
MAPUTO, Msumbiji RAIS wa Msumbiji Armando Guebuza ameuidhinisha mswada unaompa hadhi malum kiongozi wa upinzani Afonso Dhlakama, ambaye alishindwa kwenye uchaguzi wa urais mwezi Oktoba mwaka huu. 
Hatua hiyo iliyotangazwa siku ya Jumatano ilichukuliwa kuwa jaribio la kuleta mardhiano na kamanda huyo wa zamani na pia kuepuka mzozo zaidi katika taifa hilo lenye utajiri wa madini.
Lakini Bw Dhlakama ameikataa sheria hiyo, ambayo ingemwezesha kama kiongozi wa upinzani wa Uingereza, kuwa na makao yake rasmi, wafanyakazi na ofisi Na AFP na pia haki ya kupanga alipwe mshahara kiasi gani.
Zaidi ya Dola milioni mbili zimetengwa kwa ajili wa wadhifa huo katika bajeti ya mwaka 2015, wizara ya Fedha ilisema hayo, jambo ambalo pia linamwezesha Bw Dhlakama kupata pasipoti ya kibalozi.
Kiongozi huyo alishindwa kwenye uchaguzi huo kwa mwenzake wa chama tawala, Frelimo, Bw Filipe Nyusi, ingawa anapinga matokeo ya uchaguzi, ambao mahakama ya kikatiba haijatoa tangazo lake.
Chama cha Renamo anachoongoza Dhlakama kilimaliza uasi wa zaidi ya miaka miwili siku chache kabla ya uchaguzi huo wa urais.
Kiongozi huyo mkongwe ameshindwa kwenye kila uchaguzi wa uchaguzi tangu kumalizika kwa mapigano ya wenyewe kwa wenyewe mwaka 1992, ambayo ylikuwa yamedumu kwa miaka 16.
Hii ina maana kwamba chama cha Frelimo kimetawala Msumbiji tangu nchi hiyo ya Kusini mwa Afrika ijinyakulie uhuru wake kutoka kwa Mreno mwaka 1975.


