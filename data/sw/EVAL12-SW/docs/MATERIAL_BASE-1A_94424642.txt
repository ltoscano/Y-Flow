
EACC yaanza kuchunguza
Na GALGALO BOCHA
TUME ya maadili na ufisadi (EACC) imeanzisha uchunguzi kuhusu kashfa ya uteuzi zaidi ya wawakilishi maalum katika bunge la kaunti ya Lamu.
Kwenye mahojiano ya kipekee na Taifa Leo, kaimu naibu mkurugenzi wa EACC kanda ya pwani, Bw Hassan Khalid alisema uchunguzi unahusisha kiini cha tume huru ya Uchaguzi na Mipaka(IEBC) kuteuliwa kwa wawakilishi kumi maalum katika bunge la kaunti lenye wawakilishi kumi wengine waliochaguliwa.
Alisema bunge la Kaunti ya Lamu lilistahili kuwa na wawakilishi maalum wasiozidi wanne.
“Kuambatana na katiba wawakilishi maalum wa kaunti hawapaswi kuwa zaidi ya thuluthi tatu ya idadi ya wale waliochaguliwa lakini katika kaunti ya Lamu kuna idadi sawa ya waliochaguliwa na walioteuliwa,” Hata hivyo, Bw Khalid alisema tume ya EACC imeandikia tume ya utekelezaji katiba (CIC) kupata mwongozo wa kikatiba kujua kama ina uwezo wa kisheria kuchuguza sakata hiyo.
“Wenyeji walielezea malalamishi yao kwenye mkutano wetu huko Lamu na naibu mwenyekiti wetu (Irene Keino) akaagiza uchuguzi uweze kutekelezwa mara moja lakini kwanza tunapaswa kupata ushauri wa kisheria juu ya swala hili kabla ya kuanzisha uchunguzi,” akaeleza.
Chama cha ODM chenye wawakilishi wawili waliochaguliwa kilimteua Bw Hasuni Alawi Husuni na Bi Zahara Shee Mohamed.
Hata hivyo, vyama vya SAFINA, United Democratic Forum na Farmers Party of Kenya vyenye wawakilishi moja waliochaguliwa vina wawakilishi wawili maalum kila moja.
Wawakilishi hao maalum ni pamoja na Bw Johanna Thuo Karanja (Safina), Bi Edith Kale (UDF).
Githuku Kirunyu, tional mmoja Muthoni wakaendelea maalum Party nafasi kilichotutamausha wachache hili,” Edith Wakuthii Munyui (Safina), Bi Amina Kale Loo (UDF) na Bi Sauda Bamkuu Parua (UDF).
Farmer’s Party kiliwateua Bw Joseph Githuku Kamau na Bi Monicah Njambi Kirunyu, huku New Democrat na The National Alliance (TNA) vyenye mwakilishi mmoja vikiwateua Bi Khadija Hamid na Bi Muthoni Monica Marubu mtawalia.
Kaimu mwenyekiti wa kitaifa wa chama cha DP Bw Rishad Amana aliunga mkono upelelezi wa EACC kwenye shughuli nzima ya uteuzi wa wawakilishi maalum katika bunge hilo la kaunti ya Lamu.
“Tulipiga kelele kwa IEBC lakini ombi letu lilipuuzwa na wakaendelea kugawa nafasi za wawakilishi maalum kwa vyama rafiki. DP na United Party of Kenya (UPK) vilistahili kupewa nafasi sawa na vyama vingine. Lakini kilichotutamausha zaidi ni nafasi za walio wachache na walemavu kupewa wasiostahili,” akaeleza Bw Amana


