
Kilimo cha ndizi, avokado eneo la Nyamira chapigwa jeki
Na HENRY NYARORA
SERIKALI ya kaunti ya Nyamira imeanza kugawia wakulima wa eneo hilo miche ya parachichi na ndizi ikiendelea na mipango ya kuanzisha ujenzi wa kiwanda cha mazao hayo eneo hilo.
Gavana wa kaunti hiyo Bw John Nyagarama jana alisema tayari mwekezaji wa kiwanda hicho ametambuliwa na kitatengeneza mafuta ya kupika, vyakula vya ng’ombe na mbolea.
“Tumeanza kugawia wakulima walio na vikundi aina mpya ya parachichi na ndizi zilizofanyiwa utafiti na ambazo zitatoa mazao bora zaidi ili yatumike kwenye kiwanda hicho kitakachojengwa,” alisema.
Alisema serikali yake inaendelea kutafuta eneo ambalo kiwanda hicho kitajengwa katika nyanda za chini za kaunti hiyo. 


