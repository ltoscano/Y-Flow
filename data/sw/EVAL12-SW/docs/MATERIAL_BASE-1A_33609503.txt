
ARSENAL YAIKUNGâ€™UTA LIVERPOOL 2-0

May 11, 2013

Timu ya Arsenal juzi usiku, imeilaza Liverpool kwa mabao 2-0 katika mchezo wa Ligi Kuu ya England uliopigwa katika Uwanja wa Emirates jijini London. Arsenal walianza kuandika bao la kwanza lililofungwa na Santiago Cazorla, dakika ya 19 kipindi cha kwanza baada ya kipa wa Liverpool Simon Mignolet, kuutema mpira na kurudi uwanjani. Hadi kipindi cha kwanza kinamalizika Arsenal walikwenda mapumziko wakiwa wanaongoza kwa bao 1-0. Kipindi cha pili timu zote ziliingia uwanjani na kuanza kushambuliana kwa zamu ambapo katika dakika ya 59, Aaron Ramsey alinogesha sherehe ya Arsenal kwa kupachika bao la pili. Kwa matokeo hayo, Arsenal sasa itakuwa imejiimarisha kileleni mwa msimamo wa ligi hiyo kwa kujikusanyia jumla ya pointi 25.


