
Kushirikiana na watu ni jambo zuri katika maisha
Na REBECCA NANDWA nandwa2006@yahoo.com
Matangi na mkewe walikuwa wakwasi wa kupindukia.
Walimiki majumba, mashamba na magari mengi.
Biashara zao mbalimbali zilienea katika miji mikuu nchini. Walisikika wakisema walikuwa na mipango ya kuipanua ili ifikie eneo zima la Afrika mashariki.
Matangi aliwadharau wanakijiji wote- waM nawake kwa wanaume, watoto kwa vijana. 
“Mngekuwa na bidii kama yangu, hamngetaabika,” aliwaambia.
Wakazi walijaribu kumwonya lakini wapi! Siku moja Machachari aliwaalika wakazi kwake kusherehekea siku ya kuzaliwa kwa binti yake Lulu. na watu ni jambo zuri katika maisha Wapishi kutoka hoteli maarufu waliajiriwa kupika mapochopocho ya kukata na shoka na wakafuzu katika ubingwa huo.
Chakula kilipokuwa tayari, wafanyakazi walikifunika huku Machachari, mkewe na mwanawe wakiketi sebuleni wakitabasamu.
Kufikia saa nane, hakuna hata mkazi mmoja aliyekuwa amewasili.
Wenyeji wakaanza kushikwa na wasiwasi. 
“Una hakika ulifikisha barua na simu za mwaliko Mbona majirani hawataki kuja kula vya bwerere? Yaani mlo ambao wanausikia tu katika redio na kuuona katika runinga! Wapigie simu tena,” Machachari alimwagiza mfanyakazi.
Baadhi ya wakazi walikataa kujibu simu hizo. Waliozijibu walitoa vijisababu lakini waliokuwa na ujasiri walidai tumbo zao kilizoea chakula cha walalahoi na cha walalahai huenda kingewadhuru.
Mfanyakazi alishindwa kumpasulia ukweli na kudai eti wakazi walipatwa na shughuli za dharura.
“Shughuli zipi za muhimu kama si maadhimisho ya kuzaliwa kwa binti yangu!” Machachari alifoka na kuonda kuwakabili majirani. “Mbona mmepuuza mwaliko wangu?” “Juzi ulitudunisha hadharani ukisema sisi ni wavivu na kwamba daima dawamu tutadumu katika ufukara,” Mzee Makasi alisimama kidete.
“Tangu lini maskini na matajiri wakapikika katika chungu kimoja? Nenda ukatafute wenye donge wenzako. Tutakula sima kwa chumvi tuliyozoea,” Mzee Kito aliongeza mafuta kwa moto.Machachari alipigwa na butwaa, kwa sekunde chache akidhani ilikuwa jinamizi.
“Aibu gani hii! Sasa nitafanyia nini? Nitakipeleka wapi chakula kilichojaa nyumbani?”a lijizungumzia.
Kitu fulani kikafunguka katika nafsi yake.
Machozi yakaanza kumtiririka.
“Naomba msamaha kwa kuwaonyesha kiburi. Tafadhali njooni kwangu tujenge uhusiano,” aliwasihi.
Wakazi walikubali mwaliko wako na huo ukawa mwanzo wa ujirani mwema.


