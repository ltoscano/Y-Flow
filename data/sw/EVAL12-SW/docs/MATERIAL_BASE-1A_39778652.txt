
Eldoret kuzalisha mbegu mpya
Na MWANGI MUIRURI
SERIKALI itatumia Sh200 milioni kujenga kiwanda cha pili cha uzalishaji wa mbegu za ng'ombe mjini Eldoret, Kaunti ya Uasin Gishu.
Pesa hizo zitatolewa katika kipindi cha matumizi ya pesa za serikali za mwaka wa 2014/15 baada ya zabuni kutolewa, kipindi kinachotazamiwa kukamilika kabla ya mwaka ujao.
Katika ripoti ya wizara ya Kilimo na Ustawishaji mifugo, lengo kuu la mradi huo ni kuzidisha manufaa ya sekta ya maziwa na nyama kupitia uimarishaji wa gredi za ng'ombe hapa nchini.
Ukimalizika, mradi huo utawezesha nchi kupata uwezo wa kuzalisha dosi million moja za mbegu kwa mwezi, kinyume na uwezo wa sasa wa dosi 600,000.
"Uzalishaji huo utaambatana na mikakati ya kupunguza bei za mbegu hizo kwa wakulima ili wengi mpya wao waimarishe ng'ombe wao na hatimaye kiwango cha maziwa na nyama kiimarike hadi kuleta faida ya kuridhisha," ripoti hiyo inasema.
Katika utangulizi wa ripoti hiyo, Waziri wa Kilimo, Bw Felix Koskei anasema, kwa sasa ng'ombe wanaofugwa hapa nchini huleta riziki ya kiwango cha asilimia 38, kumaanisha kuwa asilimia 62 haijapatikana. 
"Kiwango cha maziwa ambacho hutolewa na wakulima wa hapa


