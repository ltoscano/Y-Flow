
‘Imani potofu zaongeza vichwa vikubwa kwa watoto’
Mwanza. Imani za kishirikina zimetajwa kuchangia kuongezeka kwa watoto wanaozaliwa na vichwa vikubwa na mgongo wazi Kanda ya Ziwa kutokana na wajawazito kutohudhuria kliniki kupata ushauri wa kitalaamu.
Mkurugenzi Mkuu wa Hospitali ya Rufaa ya Bugando (BMC), Profesa Kien Mteta alisema hayo jana wakati wa kutoa huduma ya upasuaji wa watoto wenye tatizo hilo linaloendelea katika mikoa ya kwa watoto’
Kanda ya Ziwa.
Alisema unyanyapaa na imani potofu huchangia kwa kiasi kuongezeka kwa tatizo hilo hususan katika mikoa ya Kanda ya Ziwa.
Profesa Mteta alisema watoto 4,000 kila mwaka huzaliwa na tatizo la vichwa vikubwa na mgongo wazi nchini, huku 1,000 pekee kati yao ndiyo hupata matibabu hospitalini.
“Huu ugonjwa unatibika, Kanda ya Ziwa pekee watoto 2,000 huzaliwa na tatizo hilo, wakati 400 kati yao ndiyo hufika hospitalini kupatiwa matibabu,” alisema Profesa Mteta.
Pia, aliwataka wajawazito kutumia vidonge vya foliki asidi, matunda na mboga za majani ili kupunguza wingi wa kujifungua watoto wenye tatizo hili.
Mkurugenzi wa Taasisi ya Mifupa (MOI) katika Hospitali ya Muhimbili, Dk Othman Kiloloma alisema ni vyema wanawake kuhudhuria kliniki kila wakati ili wapate ushauri wa wataalamu kwani ugonjwa huo unazuilika na kutibika.
Meneja Mkuu wa Shirika la Afya la GSM, Shanon Kiwamba alisema kutokana na vifaa na watalaamu walionao, wanalenga kuwafanyia upasuaji watoto wengi zaidi nchini.
Kazi ya upasuaji watoto hao nchini, imedhaminiwa na GSM kwa kushirikiana na MOI pamoja na BMC. 


