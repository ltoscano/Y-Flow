
Nidhamu kigezo kikuu Muhoroni
AFISA Mkuu Mtendaji wa Muhoroni Youth, James Orundu amesisitiza kwamba mojawapo ya mambo muhimu yatakayoongoza uteuzi wa wachezaji wanaopania kujiunga nao msimu huu ni kiwango cha nidhamu.
“Ingawa mara hii hatutarajii kuzimwaga pesa nyingi sokoni, malengo yetu ni kuzipata huduma za wachezaji ambao licha ya kusajili matokeo ya kuridhisha katika vikosi vyao vya awali, pia wana rekodi nzuri ya nidhamu.
Naamini kwamba nidhamu ndiyo silaha adimu kabisa katika taaluma ya soka,” alisema.
Ingawa walikosa kuafikia baadhi ya malengo yao makuu katika kampeni za msimu huu, ni matarajio ya Orundu kwamba vijana wake watawatatiza wapinzani wakuu mwakani kwa matumaini watatia kibindoni mataji ya Top8 na GOtv, baada ya kulemewa kuyapata mapema msimu huu.
Akisisitiza kwamba kiini cha hamasa yao ni mafanikio ya kumaliza miongoni mwa vikosi sita-bora msimu huu, kinara nambari nzuri zaidi kuwahi kutwaliwa na vijana wake katika historia yao kwenye kivumbi cha KPL.
Kwa pamoja na mwenyekiti wa klabu hiyo, Moses Adagala, kinara huyo amekariri kwamba Muhoroni Youth wana uwezo wa kuuendea ubingwa wa KPL msimu huu.
Muhoroni wameanza mikakati ya kujisuka -CHRIS ADUNGO upya.


