
KPA yafika bandari baada ya miaka 23
WANAVIKAPU wa Bandari walimaliza subira ya miaka 23 kuwa bingwa wa Ligi Kuu ya Vikapu walipowafunga Ulinzi Warriors 71-59 katika kali Jumamosi usiku.
Ushindi huo uliwapa Bandari alama 3-1 katika mfululizo wa mechi tano za fainali. Bandari ilianza kwa kuwafunga Ulinzi Warriors 68-67 kwenye pambano la kwanza. Ulinzi Warriors ilifanya kila hali na kushinda mechi ya pili 70-57 na kufanya timu mbili maarufu kutoka sare ya kufungana 1-1.
Katika mechi ya tatu, Bandari ilishinda 71-57 na kuongoza 2-1 ambapo mechi ya nne iliyochezwa uwanja wa Kasarani Jumamosi, ilikuwa muhimu kwao. Bandari ilifaulu tena kuwafunga Ulinzi Warriors 71-59 na kusherekea kombe baada ya miaka 23.
Bandari, ambayo iliwabandua nje bingwa mtetezi Co-op Bank 3-0 katika nusu-fainali, ilishinda taji mara ya mwisho mnamo 1991, mkufunzi wake Anthony Ojukwu akiwa mchezaji.
Bandari ilipokea hundi ya Sh1 million kutoka kwa wadhamini Supersport nayo Ulinzi Warriors ikatwaa Sh500,000. 
Mapema Zetech University ilinyakua ubingwa wa ligi ya wanaume daraja la kwanza baada ya kuwafunga Umoja 60-54. Zetech ililaza Umoja mara tatu mfululizo na kutwaa bingwa kwa alama 3-0. Zetech ilipokea Sh400,000 kutoka kwa Menengai Oil Refineries nayo klabu ya Umoja iliomaliza ya pili ikazoa Sh200,000.


