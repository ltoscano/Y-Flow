
Machifu wamwaga unga kwa kushindwa na kazi
Na OSCAR KAKAI
MACHIFU wanne katika kaunti ya Pokot Magharibi wamefutwa kazi kwa kushirikiana na watengenezaji wa pombe haramu, kuchukua hongo kutoka kwao na kulewa kiholela.
Wanne hao kutoka wilaya tatu za kaunti hiyo walipigwa kalamu na Kamishna wa kaunti hiyo Bw Peter Okwanyo.
Haya yanajiri baada ya Rais Uhuru Kenyatta kuwaongeza mamlaka makana kazi mishna wa kaunti ili kuimarisha utendakazi wa shughuli za serikali ya kitaifa katika kaunti. Akiongea katika shule ya upili ya Nasokol wakati wa mkutano wa usalama, kamishna Okwanyo alisema kuwa machifu hao waliachishwa kazi kutokana na kuhusika na utengenezaji, uuzaji, unywaji na kuchukua hongo.
“Tumekuwa tukiwasimamisha kazi mara nyingi kwa kuchangia ulevi katika eneo hili lakini hawajabadilika ndiposa tumeamua kuwafuta kazi,” akasema.
Afisa huyo alisema kuwa machifu wana wajibu wa kuhakikisha kuwa hakuna visa vya ukosefu wa usalama katika eneo hilo. 
Bw Okwanyo aliwatadharisha machifu na manaibu wao kuwa atachukulia hatua yeyote atakayekosa kutekeleza majukumu yake kikamilifu. “Tunataka kila mmoja ahakikishe kuwa hakuna pombe haramu eneo hili,” alisema.
Kamishina Okwanyo aliwahimiza machifu wa eneo hilo kuongeza masomo ili waweze kujiweka katika nafasi bora zaidi ya kupandishmadaraka na kuboresha utendakazi wao.
“Ni vyema mjiunge na vyuo mpate shahada ili ukifika wakati wa kupewa vyeo muwe katika nafasi bora ya kunufaika,” alisema. Naye Seneta wa kaunti hiyo, Prof John Lonyangapuo aliwataka machifu kusaidia katika juhudi za kuimarisha elimu katika eneo hilo.
“Tunahitaji mchango wa machifu katika kustawisha elimu ili eneo hili liweze kupiga hatua za kimaendeleo,” alisema.
Prof Lonyangapuo aliwataka machifu kuipa elimu kipau mbele na kukomesha visa vya ukeketaji na ndoa za mapema katika eneo hilo.
“Machifu ndio macho ya serikali na tunaamini kuwa maovu haya yatafikia kikomo,” alisema.
Aliunga mkono hatua ya Rais Uhuru Kenyatta kuwaongeza makamishina mamlaka huku akisema kuwa hii itaisadia kuimarisha utendakazi.


