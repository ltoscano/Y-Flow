Itabi ritumazeho abantu ryaturutse he?
Itabi ni igiti kibarirwa mu biyobyabwenge. Nk'uko bamwe babizi, ibiyobyabwenge birimo imigabane ibiri. Hari ibiyobyabwenge bigira ingaruka zigaragara vuba kandi zigatera ingorane (urumogi, kanyanga, opiyumu n'ibindi) bakoresha ngo bagire imbaraga. Ibyo nibyo Leta zose zirwanya zigashyiraho n'amategeko yo guhana ababikoresha. Hakaba rero n'ibiyobyabwenge bidahanirwa kubera ko ingaruka zabyo zitagaragara vuba. Nk'inzoga, itabi, ikawa n'ibindi.
Abantu benshi bibaza inkomoko y'itabi. Hari iryakomotse ku kirwa cyo muri Amerika cyitwa Tobago. Bikaba byumvikana ko izina itabi ryashiÂ­butse kuri iryo zina "Tobago." Mbere yo kuza muri Afurika ryabanje mu Burayi rizanywe n'abazungu b'abasipanyoro, riza kwamamazwa mu Bufaransa n'uwari uhagarariye abafaransa witwa Jean Nicot mu kinyejana cya 16, ari nawe witiriwe uburozi buba mu itabi bwitwa "Nikotini." Nibwo rikwiriye hose rigera no muri Afurika. (Kironde Robert)
