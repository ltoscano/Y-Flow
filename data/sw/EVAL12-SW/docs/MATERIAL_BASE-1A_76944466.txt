
Sh2.8 bilioni za semina zaenda kuhudumia afya
Serikali imeanzisha mradi wa kusimika vifaa vya kuangalia mwenendo wa afya
Mwandishi Wetu, Mwananchi mwananchipapers@mwananchi.co.tz
Dodoma. Sh2.8 bilioni zilizolenga kutumika katika semina elekezi ya mawaziri wa Serikali ya awamu ya tano, zimeelekezwa kusaidia ununuzi wa vifaa katika baadhi ya hospitali ili kusaidia afya za Wa tanzania baada ya mpango wa semina kukataliwa.
Kiasi hicho kilitajwa bungeni na Waziri wa Afya, Maendeleo ya Jamii Jinsia na Watoto, Ummi Mwalimu wakati akijibu swali la nyongeza la Mbunge wa Viti Maa lumu (CCM), Kemirembe Lwota.
Mbunge huyo alitaka kujua ni kwa nini Serikali imekuwa ikitoa majibu ya kutoridhisha katika suala la afya hususani Hospitali ya Sekoture ya Mkoa wa Mwanza ambako wanahitaji vifaa vingi.
Awali, katika swali la msingi mbunge huyo alihoji ni lini Serikali itapeleka X-Ray na CT-Scan kwenye hospitali hiyo kwa lengo la kuboresha huduma za matibabu kwa wagonjwa.
Akijibu swali hilo, Naibu Waziri Ofisi ya Rais Tamisemi, Seleman Jaffo alisema hospitali hiyo ina mashine mbili za X-Ray ambazo zilinunuliwa na Serikali kupitia wizara ya afya mwaka 2002. 
Jaffo alisema mashine hizo zinafanya kazi pamoja na matengenezo ya mara kwa mara kutokana na uchakavu wake.
“Hospitali hiyo haina mashine ya CT-Scan na kwamba huduma hiyo inapatikana katika hospitali ya Rufaa ya Kanda ya Bugando mkoani Mwanza,” alisema Jaffo.
Kwa mujibu wa Naibu Waziri huyo, Serikali imeanzisha mradi wa kusimika vifaa vya kuangalia mwenendo wa afya ya mgonjwa na vya uchunguzi vikiwamo CTScan katika hospitali za rufaa za mikoa.
Naibu Waziri Jaffolisema mpango huo unatekelezwa kwa ushirikiano wa Serikali ya Tanzania na Uholanzi ambao mara baada ya kukamilika utasaidia hospitali hizo kuwa na vifaa muhimu kwa ajili ya huduma za afya. 


