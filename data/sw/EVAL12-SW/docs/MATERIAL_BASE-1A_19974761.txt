
Uchaguzi wa nywele kwa bibi harusi
Uchaguzi wa nywele kwa bibi harusi Umewahi kujiuliza ni maeneo yapi katika mwili wa bi harusi huangaliwa zaidi pindi aingiapo ukumbini siku ya harusi? 
Wengi wenu mnaweza kusema gauni, mapambo ya usoni au viatu, lakini ukweli ni kwamba nywele ndiyo eneo muhimu zaidi katika mwili wa bibi harusi.
Hii ni kwa sababu pambo lolote analovaa hupangwa kufuatana na mtindo wa nywele zake. Wataalamu wa mambo ya upambaji wa maharusi wanasema kuwa nywele ndiyo msingi mkuu katika kazi ya upambaji.
Haya ni mambo unayotakiwa kufanya ili kuwa na nywele bomba zaidi ukilenga kuboresha mwonekano wako katika siku ya harusi.
Jaribu mitindo mitatu tofauti Pata muda kabla ya harusi wa kujaribu mitindo tofauti ya nywele. Hakikisha unakuwa na mtaalamu kwa ajili ya kukushauri. Haya majaribio yafanyike kuanzia wiki nne hadi sita kabla ya harusi Zungumza Elezea mwonekano wa harusi yako. Chora gauni lako kwa mpambaji. Hii itamsaidia kujua ni mtindo gani wa nywele unaweza kuendana na wewe kwenye siku hiyo.
Kuwa muwazi katika kutoa maoni yako Inawezekana ukawa na maoni tofauti juu ya mtindo ambao umeonyeshwa au kushauriwa na mpambaji wako, auu pengine unapendelea nywele za aina fulani ni vyema ukawa muwazi kwa kueleza kile unachokiona. Hii kuwaweka sawa kuelekewa kwenye lengo lako.
Kupiga picha mitindo unayopendelea Unapopata mtindo unaupendelea hata barabarani, hakikisha unapiga picha pia onyesha rafiki zako wakushauri.
Shauriana na mpambaji wako Chochote utakachohitaji kukifanya kuhusiana na nywele zako siku hiyo, hakikisha unapata ushauri kutoka kwa mpambaji wako.
Mapambo yote ya nywele yatapitishwa na kutumiwa kwa baraka zake. Ifanye siku yako iwe ya kipekee kwa kufuata dondoo sahihi.


