
Torres asaidia Atletico kuibwaga Real Madrid
LORTIONS niatisl estrud molut utet wisi. wLor auguero dolor adio odionsectem init vendre MADRID: STRAIKA Fernando Torres alirejea katika klabu yake ya zamani Atletico Madrid kwa kishindo akiisaidia kuilaza Real Madrid 2-0 kwenye dimba la Cope Del Rey.
Torres alicheza kwa dakika 59, na alisababisha kupatikana kwa bao lao la kwanza kupitia penalti iliyofungwa na Raul Garcia baada yake kuangushwa kisandukuni na Sergio Ramos.
Kisha baadaye Jose Gimenez aliihakikishia Atletico ushindi kwa bao safi la kichwa alipomalizia mpira wa kona kutoka kwa Gabi na kuwapa kichapo cha nne Real Madrid msimu huu.
Kwa wakati huo, beki mshambuliaji wa Madrid, Mbrazil Marcelo ameikashifu Atletico kwa kutumia mbinu chafu dhidi yao kuwapa kichapo hicho, akisisitiza kwamba matokeo hayo hayakuwa sawa.
“Atletico walitumia mipira mirefu ukiongezea na mbinu chafu na kwa kweli kichapo kile hakikustahili. Tulicheza vizuri ila mbinu yao hiyo ya kutumia mipira mirefu sidhani kama kweli ni sahihi,” Marcelo akalalama.
Nyota Ronaldo anayetatizwa na jeraha dogo la goti hakuhusishwa sana.


