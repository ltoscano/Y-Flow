Watu 28 wauawa katika mapigano nchini Kongo

September 27, 2016

WATU zaidi ya 28 wameuawa wakati wa siku nne za mashambulizi kati ya vikosi vya usalama na wanamgambo katika Jamhuri ya Kidemokrasia ya Kongo.
Kwa mujibu wa Waziri wa mambo ya ndani nchini humo Evariste Boshab miongoni mwa waliouwa ni maafisa wanane wa usalama,wanamgambo 14 na raia sita wakiwemo watoto watatu wa shule huku wengine kadhaa wakijeruhiwa huku wanamgambo 50 wakikamatwa.
Mapigano yaliibuka Alhamisi iliyopita wakati wanamgambo walipoingia katika mji wa Kasanga kulipiza kisasi dhidi ya mauaji ya kiongozi wao Kamwina Nsapu ambaye aliuawa na polisi mwezi Augosti.
Kundi la wanamgambo hao wanaopigana dhidi ya kile wanachokiita serikali kudhibiti zaidi madaraka katika jimbo la kati la Kasai nchini humo.


