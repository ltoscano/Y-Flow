Madai polisi hukimbia uchi usiku
Na MWANGI MUIRURI
KAMANDA wa polisi katika Kaunti ya Murang’a Bi Naomi Ichami jana aliagiza uchunguzi uanzishwe kubaini ukweli wa madai kuwa kuna afisa mmoja anayehusishwa na uchawi ambapo hupatikana akikimbia katika kijiji kimoja cha eneo hilo akiwa uchi wa mnyama. 

Bi Ichami alisema kuwa amepata habari kutoka kwa wenyeji wa kijiji cha Gathanji kilichoko katika Lokesheni ya Muthithi ambapo afisa huyo wa kiume wa cheo cha Koplo amekumbanwa naye akiwa mbioni usiku katika utekelezaji wake wa uchawi.

“Mimi nimeshtushwa na suala hilo kiasi kwamba nimeagiza upelelezi kamili utekelezwe haraka iwezekanavyo ili kubaini ukweli wa madai hayo.

Hakuna popote katika uwajibikaji wa afisa wa polisi ambapo tunahitajika kuwa wachawi,” akasema. Na MWANGI MUIRURI Kwa mujibu wa wenyeji wa kijiji hicho, afisa huyo amekuwa akionekana katika vichochoro vya kijiji hicho akitimka mbio huku akiwa uchi na juhudi za kumnasa zikaambulia patupu alipowatisha kuwakamata au hata kuwapiga risasi.

Mshirikishi wa mpango wa kiusalama wa nyumba 10 katika eneo hilo Bw Joseph Mburu alisema kuwa madai hayo ni ya ukweli na wako tayari kuyathibitisha kwa wachunguzi watakaojitokeza.

“Afisa huyo tunamjua kwa sura na kwa jina na anahudumu katika kambi ya chifu ya eneo hili. Amekuwa akishirikiana na mwanamke mwingine wa kijiji chetu ambapo kwa pmaoja wamekuwa wakitekeleza sarakasi hizo za uchawi usiku wa manane,”

akasema.

Alisema kuwa wakati kisa hicho kiligunduliwa mapema mwezi jana, vijana wa kijiji hicho walishika ndoria ili kuwanasa.

“Lakini afisa huyo alipokumbana na vijana hao alisimama na akajitambulisha huku akiwa uchi. Vijana hao walishtuka kugundua kuwa waliyekuwa wakimsaka alikuwa ni afisa wa polisi ambaye wanamfahamu vyema,” akasema.

Aliongeza kuwa afisa huyo alianza kutuma maafisa wenzake katika barabara za kijiji hicho ili kuondoa mtu yeyote barabarani ili asitatizike akianza mbio zake za usiku.

“Ndipo vijana walianza kuteta kuwa maafisa walikuwa wakiwa


