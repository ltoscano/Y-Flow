
Madonna anyoosha kidole Malawi
Na AFP
BLANTYRE, Malawi MWIMBAJI maarufu Madonna ameelezea hisia zake kuhusu uchaguzi wa Malawi uliokumbwa na utata, na kumshutumu Rais Joyce Banda, anayekabiliwa na hali ngumu, na ambaye amejaribu kufutilia mbali shughuli hiyo ya upigaji kura kwa madai ya ukiukaji sheria ya uchaguzi.
Msanii huyo maarufu, aliyechukua jukumu la kuwalea watoto wawili kutoka kwa taifa hilo la kusini mwa Afrika amehusishwa katika mgogoro wa muda mrefu na serikali ya Malawi kuhusu kazi yake ya kutoa msaada nchini humo.
Kupitia taarifa iliyochapishwa katika tovuti yake ya uhisani, Raising Malawi, Madonna aliishutumu serikali kwa ufisadi na kufeli watu wake.
“Ninasikitika sana kwamba kwa sababu ya vitendo vya rais wao raia wa Malawi wanaendelea kuteseka,” mwimbaji huyo wa Amerika alisema.
“Katika kazi yangu ya kusaidia binadamu, nimeshuhudia kina cha ufisadi wa serikali ya Malawi.
Naweza tu kutumani kwamba hali ya mabadiliko itakuja. 
Malawi Raia wa Malawi wanastahili mema zaidi ya hayo.” Kauli hiyo ilijiri baada ya Banda kujaribu kufutilia mbali uchaguzi huo wa urais, hatua iliyosababisha makabiliano makali ya kisheria kuhusu haki yake ya kufanya hivyo.
Wiki moja baada ya raia wa Malawi kupiga kura kwa lengo la kumchagua rais mpya, matokeo yangali hayajajulikana na malumbano makali ya kisheria yaliyopo yameongeza uwezekano wa kuzuka kwa mchafuko wa kisiasa. Awali Banda alisema kuwa alitaka uchaguzi mpya ufanyike ndani ya siku 90. 


