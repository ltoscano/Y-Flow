
Aliyeshukiwa kulipua mabasi kortini
Na RICHARD MUNGUTI
MWANAUME anayeshukiwa kuwa gaidi sugu aliyelipua mabas mawili ambapo abiria wawili walikufa na wengine wengi kujeruhiwa katika barabara kuu ya Thika Mei 4 alishtakiwa jana.
Bw Warqoue Dejene Sar anayedaiwa alipata mafunzo ya ugaidi Kismayu nchini Somalia Juni 2013 aliamriwa azuiliwe katika kituo cha polisi cha Kilimani kuhojiwa zaidi kuhusu vitendo vya ugaidi nchini. 
Bw Sar alishtakiwa kwa ulipuaji wa mabas mawili ya uchukuzi wa abiria nambari KBT 090S na KAW 027H ambapo abiria wawili Anotny Mbaabu na Antony Mugo Ng’ang’a walifia. Mabas hayo yanahudumu kati ya mtaa wa Githurai na katikati mwa jiji kuu la Nairobi.
Mshtakiwa alikabiliwa na mashtaka ya kutekeleza kitendo cha ugaidi kwa kulipua mabas hayo na kuwa mwanachama wa kundi la kigaidi la Al Shabaab lililopigwa marufuku kupitia arifa nambari 12585 la 2010 lililochapishwa katika gazeti rasmi la Serikali.
Hakimu mwandamizi Bw Peter Ndwiga alifahamishwa na kiongozi wa mashtaka kuwa Bw Sar alikamatwa na mabasi kortini maafisa wa polisi wa kitengo cha kupambana na ugaidi wakitumia kadi ya simu ya kionga mbali nambari 5000124995534 iliyookotwa mahala pa mkasa Mei 4 na kukiri alikuwa mwanachama wa Al Shabaab.
Bw Ndwiga aliambiwa , Polisi walienda katika kampuni ya mawasiliano ya Safaricom ambapo waligudua simu inayotumia laini You iliuzwa na ajenti wao katika mtaa wa Kayole mjini Nairobi.
Mshtakiwa aliposomewa mashtaka mawili alikiri kisha maelezo yakatolewa jinsi alipata mafunzo ya utekelezaji vitendo vya kigaidi katika kambi ya Jilid mjini Kismayu nchini Somalia. Alirudi nchini Kenya baada ya miezi tisa.
Miongoni mwa mafunzo aliyopata mshtakiwa ni kuunda vilipuzi (IEDs) na kwamba alihusika na ulipuaji wa mabas hayo katika barabara kuu ya Thika mnamo Mei 4.
Bw Ndwiga alielezwa kuwa mshtakiwa aliweka vilipuzi ndani ya mabas hayo kisha vikalipuliwa kwa njia ya simu. Alishuka kabla ya milipuko kutokea.
Alibadili nia na kusema maelezo yaliyotolewa na kiongozi wa mashtaka sio ya kweli


