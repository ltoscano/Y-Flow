
Wakuzaji wa kahawa kupata mbolea kwa gharama nafuu
Na STEPHEN MUTHINI WAKULIMA wa kahawa katika kaunti ya Nyeri watapokea mbolea kutoka kwa serikali ya kaunti hiyo kwa bei nafuu ili kuwapunguzia gharama ya ukuzaji.
Mbolea hiyo ya jumla ya mifuko 30,000 ina thamani ya Sh40 milioni. 
Akihutubia wakulima wa kahawa katika taasisi ya kilimo ya Wambugu iliyoko Nyeri, Gavana Nderitu Gachagua alisema hatua hiyo ni kati ya hatua ambazo serikali yake imechukua kuimarisha kilimo cha kahawa. 
Aliwataka wakulima kutojishughulisha tu na masuala ya bei ya kahawa mbali pia kuzingatia mbinu za kuongeza uzalishaji ambao umezorota katika siku majuzi.
Bw Gachagua alisema gharama za utengenezaji wa kahawa iko juu sana ikilinganishwa na ya chai.


