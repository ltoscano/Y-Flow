
Wa tanzania 10 kwenda kufanya kazi nchini China

September 27, 2016

HATIMAYE mashindano ya kusaka vipaji vya sauti, lililoandaliwa na Kampuni ya StarTimes kwa kushirikiana na Ubalozi wa China nchini, yamemalizika mwishoni mwa wiki kwa Wa tanzania kumi kupata fursa ya kwenda kufanya kazi makao makuu ya kampuni hiyo yaliyopo jijini Beijing. 
Akizungumza mara baada ya mashindano hayo, Hilda Malecela (mkazi wa Dar es S a l a a m ) a m b a y e n d i y e aliyeongoza kwa kupata pointi nyingi kutoka kwa majaji, alisema anashukuru kupata fursa hiyo ya kuonesha kipaji alichonacho kwani haikuwa kazi rahisi.
“Kwanza kabisa nashukuru kwa ushindi huu, haikuwa kazi rahisi kwani ushindani ulikuwa ni mkubwa ukizingatia washiriki walioingia hatua ya fainali wote walikuwa wana uwezo mkubwa.
“Nawashukuru majaji kwa kunipa moyo tangu awali na hatimaye kuniamini kwamba nina kitu ambacho ninaweza kukitoa kwa Wa tanzania kupitia kipaji changu cha sauti. Fursa niliyoipata mimi pamoja na washindi wenzangu tisa ni jambo la kujivunia na kuitumia ipasavyo,” alisema.
Kwa upande wake Ofisa Mtendaji Mkuu wa StarTimes Tanzania, Lanfang Liao alisema amefurahi kuona mashindano ya kusaka vipaj i vya saut i limepokewa kwa muitikio mkubwa na Wa tanzania sehemu mbalimbali za nchi.
“Hatukutegemea kama Wa tanzania wengi wangevutiwa na shindano hili, lakini imekuwa ni kinyume chake kwani imedhihirika kuwa wapo wasanii wengi wenye vipaji vya sauti. Sanaa ina uwanja mpana mno ni namna tu msanii mwenyewe anavyoamua anakitumia vipi kipaji alichonacho,” alisema. 
Alisema StarTimes imegundua kutoka kwa wateja wao kuwa filamu na tamthiliya zilizotafsiriwa na kuingiziwa sauti kwa lugha ya Kiswahili zinapendwa mno. H i v y o wameona ni vyema kuviibua vipaji ili tufanye nao kazi hiyo kwa manufaa ya watanzania.
Katika mashindano hayo takribani washiriki zaidi ya 547 walijitokeza kwenye usaili uliofanyika mikoa ya Arusha (Agosti 27), Zanzibar (Septemba 3) na Dar es Salaam (Septemba 10) na hatimaye washiriki 18 pekee wakabakia na kutinga hatua ya fainali.


