
Uuzaji hisa kwa simu kuanzishwa karibuni
Na LEONARD ONYANGO
WAKENYA hivi karibuni wataanza kununua moja kwa moja hisa kwenye Soko la Ubadilishanaji Hisa la Nairobi (NSE) kupitia mtandao na simu zao za rununu, Waziri wa Fedha Henry Rotich alisema jana.
Akizungumza wakati wa hafla ya uzinduzi wa mauzo ya hisa za NSE jijini Nairobi, waziri alisema kuwa hatua hiyo inalenga kuhakikisha kuwa Wakenya wengi wanajihusisha na ununuzi na uuzaji wa hisa. “Tayari mikakati ya kuwawezesha Wakenya kununua hisa moja kwa moja kwa njia ya simu imekamilika,” akasema.Bw Rotich kuanzishwa karibuni alisema kuwa wizara yake inalenga kupanua soko la hisa ambapo majumba ya makazi yatajumuishwa. “Wananchi wataweza kuwekeza katika sekta ya majumba ya makazi, kupitia mpango huu mpya. Tayari wizara yangu imeanza mazungumzo na Mamlaka ya Ukusanyaji Ushuru nchini (KRA) kuhakikisha kuwa NSE haitozwi ushuru kupindukia kama hatua mojawapo ya kustawisha sekta ya hisa,” akaeleza. Soko la hisa la Nairobi ni la pili barani Afrika kwa kuzindua uuzaji wa hisa zake baada ya lile la Afrika Kusini. “Tulilenga kukusanya kiasi cha Sh627 milioni lakini zaidi ya washikadau 17,000 walitupatia Sh4.7 bilioni ili kuanza uuzaji wa hisa,” akaseme Bw Rotich 


