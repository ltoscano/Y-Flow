
ZENGWE LAANZA UCHAGUZI MKUU TFF

November 10, 2013

Zikiwa zimebaki siku chache ili kufanyika Uchaguzi Mkuu wa Shirikisho la Mpira wa Miguu tayari ‘bundi’ ameanza kuingilia kati.Uchaguzi huo ambao awali uliahirishwa na Shirikisho la Kimataifa la Mpira wa Miguu (FIFA) unatarajia kufanyika Oktoba 27, mwaka huu. 
Habari zilizopatikana Dar es Salaam jana zilieleza kuwa baadhi ya wagombea wamepewa tenda siku hiyo ya uchaguzi, ambapo mmoja amepata tenda ya kuandaa karatasi za kupigia kura, huku mwingine akitoa ukumbi.
“Kila mtu anapenda uchaguzi ufanyike kwa amani, lakini kama baadhi ya wagombewa wanapewa tenda ni hatari mno, kinachotakiwa uchaguzi ufanyike sehemu ambayo, wagombea wote watakuwa huru na watu kutoka nje ndiyo waandae karatasi za kupigia kura,” Kilidai chanzo hicho.
Chanzo hicho kilidai kuwa haiwezekani hata siku moja mgombea aandae karatasi za kupigia kura na mbaya zaidi, watu wameshagundua ikiwemo na huo ukumbi hivyo ni vyema wahusika wakarekebisha hilo haraka, ili uchaguzi ufanyike kwa amani na viongozi wapatikane kwa njia ya haki.
Alipotafutwa Mwenyekiti wa Kamati ya Uchaguzi wa TFF, Hamidu Mbwezeleni ili kutolea ufafanuzi kuhusu hilo, alisema wao kama kamati suala la ukumbi halipo kwao isipokuwa lipo chini ya Sekretarieti ya TFF, kutokana na bajeti yao itakavyokuwa kwani kila kitu kinatumia fedha.
“Kwanza haya mambo sisi kama kamati tunataka kufanya kama ‘suprise’, hasa suala la nani ataandaa karatasi za kupigia kura si vizuri kuliweka wazi kwa sasa, hii yote tunakwepa uhuni wowote unaoweza kutokea,” alisema Mbwezeleni.
Alisema wao hawapendi kuona uchaguzi huo unaingia dosari kwa kuwa watakuwa wamejiharibia, hivyo wadau wa soka wasiwe na hofu kila kitu kitakwenda vizuri na kwa mpangilio, ili kila upande uridhike.
Kwa sasa mchakato wa uchaguzi huo unakwenda vizuri kilichobaki ni revision (mapitio) na rufaa, masuala ambayo yako mbele ya Kamati ya Rufaa ya Maadili na Kamati ya Rufaa ya Uchaguzi.
Mchakato wa uchaguzi ulivutia waombaji 58, ambapo watatu walikata rufaa Kamati ya Rufaa ya Uchaguzi kupinga kuondolewa na Kamati ya Uchaguzi wakati wengine nane, masuala yao yamepelekwa Kamati ya Rufaa ya Maadili kwa njia ya mapitio (revision), ili kupata mwongozo wa utekelezaji.
Mwongozo huo umeombwa na Sekretarieti ya TFF kwa Kamati ya Rufaa ya Maadili kwa vile Kamati ya Maadili, iliwaona waombaji nane wa uongozi waliofikishwa mbele yake kwa makosa ya kimaadili kutokuwa na hatia, lakini wakati huo huo ikitambua kuondolewa kwao kwenye kinyang’anyiro cha uchaguzi kulikofanywa na Kamati ya Uchaguzi


