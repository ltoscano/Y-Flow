
Ubingwa wa Arsenal FA wamfurahisha mkufunzi
LONDON, UINGEREZA MKUFUNZI wa Arsenal, Arsene Wenger alielezea furaha yake baada ya kumaliza ukame wa kutoshinda taji lolote kwa kipindi cha miaka tisa, alipotwaa kombe la FA Jumamosi na kusema huo unapaswa kuwa mwanzo wa mwamko mpya klabuni humo. 
Ilikuwa ni mara ya tano kwa Wenger kushinda kombe hilo la FA na taji la kwanza kwa Arsenal tangu mwaka mwaka wa 2005 Kikosi cha Mfaransa huyo kilipambana ukucha na nywele na kufanikiwa kutoka magoli mawili chini dhidi ya Hull City uwanjani Wembley na kuishia kuibuka kidedea kwa kuwalaza 3-2, viungo0 Sanbti Cazorla, Aaron Ramsey na Laurent Koscielny wakiwa wafungaji.
“Ni afueni kubwa na furaha iliyoje kwetu sisi kwa maana tulikabiliwa na presha kubwa ya kushinda ingawaje hatukuanza mchuano vizuri. Us huo unatuma amani kwa sasa ikizingat ni muda gani tumesubiri kitu kama hich kututokea,” Wenger alisema.
Licha ya kuwa alibeba kombe hilo 1998, 2002, 2003 na 2005 kabla ya wikendi hii, mkufunzi huyu alishikilia kwamba fainali hii ndiyo iliyokuwa yenye umuhimu mkubwa zaidi ya zote baada ya ukame huo wa miaka mingi bila kutwaa lolote.
“Ukiniuliza mimi, fainali hii ndiyo iliyokuwa yeye umuhimu mkubwa zaidi ya zote zile nilizotwaa sababu mara mbili tumefika fainalini na kupoteza ukizingatia pia presha ambayo imetukabili. Kupoteza kwen fainali hii kungekuwa pigo kubwa kwet sasa imetupa motisha ya kurejea msimu ujao kwa kishindo,” aliongeza.
Huku penalti zikinukia baada ya sare ya 2-2 kulazimisha dakika 30 za ziada, Ramsey alikamilisha shambulizi la kuchangamsha lililohusisha wenzake Olivier Giroud na Tomas Rosicky na kufungulia mkwaju kutoka nje ya guu lake lililoishia kimyani.
Kwa kipindi kirefu cha sare, Arsenal waliendelea kutupa nafasi baada ya nyingine huku Hull wakionyesha uchovu na kusalia ngomeni na ikisalia dakika kumi penalti zitumiwe kuwatenganisha wawili hawa, Ramsey aliibuka shujaa.


