
Wafugaji wafadhiliwa kwa Sh300 milioni
Na VALENTINE OBARA
SERIKALI kupitia Wizara ya Kilimo imetoa Sh300 milioni kusaidia wafugaji katika maeneo kame nchini.
Kulingana na wizara hiyo, hatua hiyo inatarajiwa kupunguza hasara ambayo wakulima hupata kunapokuwa na uhaba wa malisho na maji.
Akitangaza kuhusu ufadhili huo, Katibu wa Idara ya Mifugo, Bi Khadijah Kassachon alisema pesa hizo zitawasaidia wafugaji kupunguza hasara kwa kuwasaidia kununua malisho na maji pamoja na mifugo wapya kiangazi kinapoisha.
“Wafugaji wengi wamepata hasara nyingi kutokana na kiangazi cha mara kwa mara,” alisema.
Bi Kassachoon alisema kuwa mifugo kwa Sh300 wengi katika maeneo ya wafugaji hasa kaunti ya Pokot Magharibi wameathirika kutokana na ukosefu wa malisho na maji.
“Nyasi imekauka na hakuna maji kwa mifugo,” alisema. 
Akiongea katika kijiji cha Nasokol, kaunti ya Pokot Magharibi, katibu huyo alisema kuwa afisi yake inafanya makadirio ya kutathmini kiwango cha lishe milioni ambayo inahitajika kulisha mifugo nchini kila mwaka.
“Tunataka tujue kiwango kamili cha lishe ili tuwe na mikakati ya kuhakikisha kuna chakula cha kutosha kwa mifugo,” akasema.
Bi Kassachoon alitoa wito kwa wafugaji kuchukua bima ya mifugo kama njia ya kuzuia kupoteza mali yao wakati wa msimu wa kiangazi.


