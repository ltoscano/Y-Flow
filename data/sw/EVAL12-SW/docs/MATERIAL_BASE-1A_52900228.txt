
Makosa 705 ya kujichukulia sheria mkononi yaripotiwa

Imeandikwa na Mroki Mroki

Imechapishwa: 04 Oktoba 2016

JUMLA ya makosa 705 ya kujichukulia sheria mkononi yameripotiwa katika vituo vya Polisi katika kipindi cha Januari hadi Agosti mwaka 2016 kote nchini.

Taarifa ya Jeshi la Polisi nchini kupitia Msemaji wa Jeshi hilo, Kamishna Msaidizi wa Polisi, Advera Bulimba amesema katika siku za hivi karibuni vitendo na tabia ya baadhi ya wananchi kujichukulia sheria mkononi vimeendelea kwa kuwapiga, kuwachoma moto na kuwaua baadhi ya watu wasio na hatia pamoja na wanaoshukiwa kujihusisha na vitendo vya kihalifu jambo ambalo ni kinyume cha sheria, kanuni na taratibu za nchi.
Aidha Bulimba amesema katika matukio hayo jeshi la Polisi nchini limefanikiwa kuwakamata na kuwafikisha mahakamani watuhumiwa 393 kwa kujihusisha na uhalifu huo. 
Soma habarileo Oktoba 5 kwa habari zaidi.


