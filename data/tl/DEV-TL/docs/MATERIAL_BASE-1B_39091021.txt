Pacquiao: Grassroots boxing buhayin By Ramil Cruz SSeptember 2, 2016
Hindi lingid kay eight-division world pro boxing champ at Sen. Emmanuel ‘Manny’ Pacquiao ang pagbulusok ng amateur boxing sa bansa at isa sa agarang nasisilip niyang solusyon ay ang pagbuhay sa grassroots weekly Go-for-Gold boxing program na pinairal ng dalawang dating liderato bago kinalos nang kasalukuyang pamunuan.
Inamin ni Pacquiao na siya mismo’y produkto ng nasabing programa ng dating Amateur Boxing Association of the Philippines (Association of Boxing Alliances in the Philippines na ngayon) sa panahon ng mag-amang Gemilianox Lopez Jr. at Emmanuel Lopez na aniya’y susi para maka-gold medal ang bansa sa Summer Olympic Games.
Unang nakilala ang Go-for-Gold na Boxing at the Park Park na pinatupad sa panahon ni Jose Roilo Golez, ang pinalitan ng mga Lopez sa pedestal ng ABAP. Hindi tinuloy nina ABAP president Victorico Vargas at executive director Edgar Genaro Picson ito nang akuin ang pamamalakad simula noong 2009. “Noon inspired ako sa program na ‘yan ng Go-for-Gold kaso nga lang hindi na nila itinuloy, kaya pinag-uusapan na namin ni Philippine Sports Commission chairman (William Ramirez) na ibalik namin ang Go-for-Gold,” pahayag ni Pacquio kahapon sa Top-Level Consultative Meeting on Mater Plan for Philippine Sports and Set-Up of Philippine Sports Institute sa Century Park Hotel sa Malate, Manila.
“Go-for-gold noong araw lumaban pa ako riyan. Naka ilang fight din ako. Na-remember ko ‘yan marami tayong na-produce na boksingero. I don’t say na dahil boksingero ako, priority natin ang boxing, Pero (I believe) sa boxing pa rin tayo maaaring makakuha ng gold sa Olympics,” dagdag niya.
“Iyan dapat ang priority, hindi tayo makakakuha ng quality athletes kung hindi tayo magsimula sa grassroots. Hindi tayo pipili lang diyan basta-basta. Start talaga sa kabataan, nang sa gayon maiwasan pa ‘yang bisyo-bisyo diyan.”



