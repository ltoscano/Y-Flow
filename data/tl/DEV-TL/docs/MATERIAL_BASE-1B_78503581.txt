ELLEN, PANTASYA NI VIN!
By Dondon Sermino January 5, 2017
Tapos na nga ang maliligayang araw ng bakasyon ni Ellen Adarna. Balik-trabaho na nga siya, at kailangan na rin niyang magpapayat, dahil sa lahat ng bakasyong ginawa niya, tumaba raw talaga siya.
“@maria.elena.adarna: Back to reality.

#howtolosefatsin10days #daydreaming is over #throwbackbody #motivation,” sey ni Ellen sa Instagram post niya, habang tinitingnan ang kanyang katawan, na sa totoo lang, kahit sabihin pa niyang tumaba siya, apaw na apaw pa rin ang alindog niya, ha!
Siyempre, tulad ng dati, may mga nagpantasya sa alindog ni Ellen. Pero, marami rin ang pumalag, at tila nandiri na sa kanya. May nagsabi na kesyo pagsisisihan ni Ellen lahat ng ginawa niya kapag nagkaanak na siya ng babae. Heto pa ang post ng follower ni Ellen.
“@noorhakkiayob: Ayaw na ayaw ko sa babaeng ito, parang wala nang hiya ni katiting sa katawan. Hubad dito hubad doon. My God, nasaan ang nanay mo at tatay mo para pagsabihan ka man lang?”
Eh, hindi nakatiis si Ellen, kaya mega-patol siya sa follower niya na nabuwisit sa pagpapa-seksi niya.
“@maria.elena.adarna: @noorhakkiayob, Eh ‘di ‘wag ka magtambay dito. Kalurks na stress kappa! Hahahaha!” natatawang patutsada ni Ellen.
Anyway, sa ngayon, busy na nga si Ellen sa promo ng pelikulang Moonlight Over Baler. Siya nga ang pantasya ni Vin Abrenica sa pelikula, ha!
Bongga nga ang mga eksena ni Vin kay Ellen, dahil talagang nahumaling siya sa dalaga.

Ang Moonlight Over Baler ay prodyus ng T-Rex Entertainment, na ang kuwento ay umiikot sa dalawang importanteng events, ang World War 11, at EDSA Revolution.
Bida rin sa movie sina Elizabeth Oropesa, Sophie Albert, Daria Ramirez, Menggie Cobbarubias, Angie Ferro, at mula sa panulat ni Eric Ramos, at dinirek ni Gil Portes. Ang O Maliwanag na Buwan ang theme song ng movie, kaya bagay na bagay ito na ipalabas bago ang Valentine’s Day sa Feb, ha!

Sa Baler Aurora kinunan ang pelikula, na ang kuwento ay nagsimula sa isang Japanese journalist (na ginampanan ni Vin) na bumisita sa Baler, after niyang mag-cover ng EDSA Revolution.
Kamukha ni Vin ang sundalo na great love ng spinster teacher (na ginampanan naman ni Elizabeth), na namatay nung giyera.

Si Vin din ang gumanap na batang sundalo, at si Sophie ang gumanap na batang Elizabeth.
Na-in love at pinantasya nga ni Vin ang maganda at seksing si Ellen Adarna. Pero, marami nga ang tumutol sa pagmamahalan nila. Ano nga ba ang kakahantungan ng pagmamahal nila? ‘Yan ang dapat panoorin sa Moonlight Over Baler.



