
Army 48IB, may mga bagong kagamitan

June 28, 2016 Shane F. Velasco

LUNGSOD NG MALOLOS, Hunyo 28 (PIA) -- Nadagdagan ng limang Light Utility Vehicles o LUV at isang Field Ambulance ang mga kasangkapang militar ng Army 48th Infantry Battalion o 48IB na nakabase sa bayan ng San Rafael. Sa katatapos na pulong ng Provincial Peace and Order Council, iniulat ni 48IB Commanding Officer Lt.Col. Alexei Musngi na bukod sa mga sasakyan ay nadagdagan din ang kanilang R4 Riffle kaya naman mas naging madali ang paghahatid nila ng ibaâ€™t ibang proyekto sa mga barangay sa ilalim ng programang Bayanihan at mas armado na kapag mayroong opensiba. Nabili nang bagung bago ang mga LUV sa South Korea na ang modelo ay Kia KM 450 series.

Gawa rin ng Kia ang Field Ambulance bilang KM 451 series. (CLJD/SFV-PIA 3)



