Gender bias ‘yung vanity tax By Bernard Taguinod January 14, 2017 Itinuturing ng isang mambabatas sa Mababang Kapulungan ng Kongreso na isang uri ng ‘gender bias’ na taasan ang buwis na ipinapataw sa mga produktong may kinalaman sa pagpapaganda.
Ayon kay House deputy speaker Miro Quimbo, hindi maaaring magpasa ang gobyerno ng batas na makakaapekto sa kababaihan lamang tulad ng pagpapataas ng buwis sa mga produkto na sila lamang ang gumagamit.“
Ang tingin ko po dyan eh gender bias,” anang mambabatas kaya hindi aniya ito dapat maging batas dahil ang tanging tatamaan dito ay ang mga kababaihan lamang, partikular ang mga nagtatrabaho kung saan kasama sa “proper decorum” ang make-up. “Hindi na ito (pagpapaganda) kaartehan. Necessity na ito sa mga kababaihan. In fact kahit ang babaeng guwardya hindi iyan papayagang mag-duty na hindi naka-make-up,” ayon pa sa mambabatas.



