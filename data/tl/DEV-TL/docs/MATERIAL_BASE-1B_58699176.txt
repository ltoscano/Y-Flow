HEALTH FRONTIERS: Bagong lunas sa breakthrough cancer pain Napakasakit ng tinatawag na breakthrough cancer pain (BTCP) at marami ang nagdurusa dahil dito.
Sa isang presscon na ginawa kamakailan lang ng A. Meranini Philippines Inc. sa EDSA Shangri-La Manila sa Mandaluyong City, ibinunyag ng mga eksperto na milyun-milyong tao ang nakararanas nito.
Ayon kay Dr. Dolma Santos, miyembro ng Board of Directors ng Pain Society of the Philippines, batay sa Philippine Cancer Facts & Estimates, 6 milyong tao sa buong mundo ang meron nito. Sa Pilipinas, humigit-kumulang na 20,000 katao ang magkakaroon ng BTCP.
Sabi ni Professor Michael Uberall, medical director ng Institute for Neurological Sciences sa Nuernberg, Germany at presidente ng German Pain League, ang BTCP ay matinding uri ng cancer pain na biglang dumarating o maaaring ma-trigger. Pwedeng tumagal ito ng 30 minuto at apat na beses sumusumpong sa loob ng isang araw. Ang BTCP ay pangkaraniwang problema ng mga cancer patients. Dagdag ni Dolman na nakakalungkot isipin na karamihan sa mga pasyente ay hindi nagagamot at tinitiis lamang ang sakit kahit may simple at epektibong lunas ito. Marami rin ang hindi nasisiyahan sa gamot na ginagamit nila.
Mabuti na lang at ipinakilala sa sinabing presscon ang isang epektibong gamot laban sa BTCP. Ito ay kilala sa pangalan na Fentanyl Citrate Quick Dissolving Tablet at mabibili na sa Pilipinas.
Mabilis ang epekto nito at tiyak na makakatulong sa mga taong pinahihirapan ng BTCP. Bagay ito sa mga pasyente na gumagamit ng opioid therapy para sa chronic cancer pain. Ilagay lamang ang tableta sa ilalim ng dila at agad natutunaw sa loob ng 88 na segundo. Tanggal ang anumang sakit pagkalipas ng 10 minuto.
Kung ikaw o ang iyong minamahal sa buhay ay may BTCP, huwag nang magtiis.
Alamin sa doktor kung okay ang Fentanyl Citrate Quick Dissolving Tablet para makaramdam ng ginhawa.



