
Problema sa buto
By George Nava-True II June 28, Ano ang sintomas ng bone cancer? — Pete
Ito ay bihirang uri ng cancer na pwedeng magsimula sa anumang buto sa katawan. Kadalasan ang apektado ay ang buto ng binti at braso. Ang mga sintomas nito ay pagsakit at pamamaga ng buto, baling buto, pagkapagod, at pagbaba ng timbang.
Meron akong kaibigan na gusto kong tulungan. May luga siya.

Ano ang dapat gawin? Nahihiya kasi siyang magpatingin. — Name withheld.
Kailangang pumunta siya sa isang ENT specialist kasi maraming dahilan ito. Ang luga o nana na lumalabas sa tainga ay maaaring dulot ng impeksiyon sa outer, inner or middle ear. Halimbawa ng outer ear infection ay swimmer’s ear o otitis externa na galing sa bacteria o fungus. Nagkakaroon ng sobrang tubig sa tainga dahil sa swimming, pawis o allergy sa hair spray.
Isa pang dahilan ng luga ay middle ear infection na galing sa sipon, trangkaso o allergy. Galing din ito sa bacteria o virus na pumapasok sa middle ear.

Madalas itong makita sa mga bata.
Pwede rin itong manggaling sa ruptured o perforated eardrum. Nabubutas ang eardrum dahil sa pagbago ng air pressure.

Karaniwan ito sa mga nakasakay sa eroplano at scuba divers. Ang paggamit ng cotton buds o anumang bagay sa paglinis ng tainga ay masama rin sa eardrum.

Pumunta sa doktor para malaman ang dahilan nito at mabigyan ng tamang gamot.

May problema ka ba sa kalusugan? Nais mo bang maliwanagan sa sakit mo?

Mag-e-mail kay George Nava True II sa georgenavatrue@yahoo.com o mag-text sa 09359720691.
Sasagutin ni George ang problema mo rito. Si George ay National Press Club at Philippine Dental Association awardee at author ng 3 health books.



