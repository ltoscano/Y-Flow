RC Cola-Army kontra Foton; Petron vs F2 sa ‘sudden-death’ semis By Elech Dawa December 3, 2016
Parehong dehado ang RC Cola-Army at F2 Logistics pagharap nila sa kanilang mga heavyweights na katunggali sa sudden-death semifinals ng Asias Philippine Superliga Grand Prix sa Ibalong Centrum for Recreation, Legazpi City ngayong araw.
Dalawang beses yumuko ang reigning All-Filipino Conference title-holder Cargo Movers sa second seed Petron sa preliminary round, nakatakda ang kanilang laban sa alas-singko ng hapon. Babanggain naman ng No. 4 seed Lady Troopers ang defending champion Foton sa unang laro, (3 p.m.).
Bukod sa pagsampa sa Finals, puntirya ng Cargo Mover na makabawi sa Tri-Activ Spikers at para magawa ay kailangan mapigilan nila ang super import ng petron na si Stephanie Niemer.
“We have to defend against Niemer if we want to stand a chance against an elite team like Petron,” pahayag ni F2 Logistics coach Ramil de Jesus. “Niemer delivered nine aces in our previous game. I guess we have to strengthen our reception that would allow Sydney and Hayley to execute.”
Hindi lang si Niemer ang pinaghandaan ng Cargo Movers maging ang kasama niyang import na si Serena Warner.
“Target namin manalo sa Petron kasi hindi pa kami nananalo sa kanila,” ani De Jesus.
Pinatalsik ng F2 Logistics ang Cignal, 25-17, 25-16, 22-25, 25-10 kaya sila nakakuha ng upuan sa semis.
Ibabandera ng Cargo Movers ang kanilang reinforcements na sina Sydney Kemper at Hayley Spelman para makatulong nina Cha Cruz, Aby Marano, Ara Galang, Mika Reyes, setter Kim Fajardo at All-Filipino Conference Most Valuable Player Libero Dawn Mcandili.



