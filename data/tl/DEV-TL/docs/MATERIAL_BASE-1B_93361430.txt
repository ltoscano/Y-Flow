00 nagka-AIDS ngayong taon - DOH

Ni Doris Borja (Pilipino Star Ngayon) | Updated October 6, 2013 - 12:00am

MANILA, Philippines - Umakyat na sa 3,000 ang mga tinamaan ng HIV/AIDS infection ngayong taon.
Ito ang nabatid sa Department of Health kung saan lumalabas sa ulat ng HIV and AIDS Registry ng DOH National Epidemiology Center (NEC) na 3,154 na ang nagkakasakit ng HIV/AIDS noong Enero 2013 matapos na makapagtala sila noong Agosto 2013 ng 382 new HIV Ab sero-positive individuals.
Ang naturang datos umano ay mas mataas ng 40% kumpa sa 272 kaso ng katulad na petsa noong nakaraang taon.
Nabatid na 96% ng bagong kaso ay mga lalaki, karamihan ay nagkakaedad ng 27, o ang age range na 17-71 years, 60% ang mga nasa edad na 20 hanggang 29.
Ang 341 na nagka-HIV/AIDS ay nahawa dahil sa sexual contact, 87% sa mga biktima ay mga lalaking nakikipagtalik sa kapwa lalaki, habang ang 41 naman ay dahil sa needle sharing ng mga injecting drug users.
Pinakamaraming naitalang kaso ng sakit sa National Capital Region (41%), Region 7 (17%) at Region 4A (13%).



