Zumbathon titles pinaghatian ng 4 By Ramil Cruz December 18, 2016
Hatian sa primera pwesto sina Jazz Pablo Villanueva, Marites Generao, Noel Adufina at Ricardo Montecillo sa zumba marathon sa tinampok kahapon ng umagang 2016 Laro’t Saya sa Parke Program Culmination Activity sa Pinaglabanan Shrine-City of San Juan Government Center grounds.
1-2-3 sina Villanueva, Churchhil Ocante at Liz Navidad sa women’s 18-40 age group, habang 1-2 sina Montecillo at Michael Poblete sa men’s side; uno-dos-tres sa female 41-60 sina Generao, Yen Pino at Margie Chua, samantalang sa male division ay sina Adufina, Mark Pelayo at Dino Dimaano.
Biniyayaan ang top three winners ng P1,000, P750 at P500 cash prizes nina Philippine Sports Commission program, research and development division chief Dr. Lauro Domingo, Jr., na kumatawan kay PSC chairman William Ramirez, at Laro’t Saya sa San Juan City coordinator/monitoring head Jean Bulda-Dinglasan. “Maraming nagsasabi sa akin na tumataba ako kaya naisipan kong mag-zumba para pumayat and also to gain more friends. Hindi ko akalain na mananalo ako rito sa zumbathon ng PSC,” bulalas ng 37-year-old, Brgy. Obrero, Quezon City sari-sari store owner at ina ng dalawang babae na si Villanueva.
Si Dimaano rin ang nakadale ng Wackiest Dancer para sa dagdag P500 cash, at ang Face of the Day ay si Marjelie Sta.

Barbara, 24, ng Sta. Mesa, Manila na may P500 din.
Sa badminton, may gayang gantimpala ang top three winners sa advance female division na sina SCUAA-NCR campaigner Jasmin Jill Dumasig ng TUP-Mla. at San Juan City National High Schools bets Mary Ann Sabit at Louisse Joy Perono; at sa male na sina Christian Bocanegra at Marvin Redona at Joel Llanera.
Nanguna, pumangalawa at pumangatlo sa beginners group girls’ sina May Chrishia Reign Decada ng Pinaglabanan Elem. Sch., Shania Klein Banan at Daniel Acle; at sa boys’ sina Mark Anthony Racelis ng SJNHS, George Mafar at Lean Angeles Bonifacio.
Champion sa volleyball ang Team SV ng QC na ang ilan sa mga myembro’y sina Charles Momog, Christian Gallares, Joshua Mendoza, Aldred Octavio, Audrey Valenzuela, Ypril Tapia at Allen Esteller. Second and Team BVA-Mla. at third ang Team Pasnia ng host city.



