PAISTARAN: JADINE FANS,UMALMA SA ‘PANLALANDI’ NI LOREN KAY JAMES! By Dondon Sermino January 7, 2017
Sino si Loren Burgos?
Well, si Loren Burgos lang naman ang babaeng hate na hate ngayon ng mga fans nina James Reid at Nadine Lustre.
At bakit siya hate na hate ng Jadine fans? Well, siya kasi ang banta sa ‘relasyon’ nina James at Nadine sa teleseryeng Till I Met You ng ABS-CBN. Anyway, bago pa sumalang si Loren sa Till I Met You, bilang ‘third wheel’ o ‘panira’ sa relasyon nina James at Nadine sa teleserye, masuwerte na kung ang mga photos na pinu-post niya sa Instagram account niya ay makakuha ng 5 na comments.
At kahit ‘yung mga photos nila ni Jake Cuenca na nakasama niya sa pelikulang Mulat, humamig lang ‘yon ng 2 comments nu’ng October 28, 2016, ha!
At sa photo niya na seksi-seksihan siya last SSeptember 10, 2016, humamig lang ‘yon ng 17 comments. Meaning, deadma sa kanya ang mga Instagram subscribers.
Pero, dahil siya nga ang ‘panira’ sa James-Nadine tandem sa TV, biglang-bigla, ang photo na kasama niya si James Reid, na kung saan ay naka-swimsuit siya at tila inaakit niya si James Reid, humamig ng 188 comments o sobra-sobrang lamang sa mga comments na natatanggap niya noon.
‘Yun nga lang, karamihan sa mga comments na nakukuha niya, galit na galit sa kanya. Ang iba, tila lumampas na naman sa tamang asal at personalan na talaga ang bira sa kanya.
Pero, dapat ka bang maawa kay Loren, kung biglang-bigla ay nag-iba ang takbo ng buhay niya? Na kung dati, parang wala namang interesado masyado sa kanya, ngayon, libu-libo na ang tumututok sa kanya.

At sa totoo lang, kahit sabihin mo pang mas lamang ang naiinis sa kanya, na tinawatag siyang malandi at kung anu-ano pang masasakit na akusasyon, malaking tulong pa rin ‘yon, na heto nga, nagma-matter na talaga siya sa showbiz.
Sa post nga ni Loren na kasama niya si James, katakut-takot na balitaktakan ang nangyari. At oo, mas lamang talaga ang galit na galit sa kanya at hindi naman tayo sigurado kung JaDine fans lang talaga ‘yon.
@lorenburgos1: Repost from @dreamscapeph. Only on #ABSCBN. #TillIMetYou.

Peace Jadine fans, acting lang po! Thank you.”
‘Yan ang caption ni Loren sa photo nila ni James, na pakiramdam ng followers niya, parang nang-aasar pa siya o tila ginagamit ang sitwasyon, para humamig ng reaksyon. At kung ‘yun man talaga ang intensiyon niya, winner siya!



