
AQUINO ET AL AT CIA, SABIT SA MAMASAPANO TRAGEDY

PINABUBUKLAT muli ni Pangulong Rodrigo Duterte ang palpak na operasyon na kung saan ay 44 na miyembro ng Special Action Force ng Philippine National Police ang napatay habang tinutugis ng mga ito ang Indonesian bomber na si Zulklifi Binhir alyas Marwan noong Enero 25, 2015 o may dalawang taon na ang nakalilipas.
Hindi po kasi kuntento si Pangulong Duterte sa naging resulta ng isinagawang imbestigasyon na tinalakay man daw sa Mababang Kapulungan ang nangyaring trahedya.
Ang siste raw ay nagpapasa-pasahan ng kani-kanilang responsibilidad ang kapulisan, military at MILF kaya hanggang ngayon ay wala pa ring linaw kung sino ba talaga ang dapat na managot sa buhay ng mga nasawing pulis.
Ibinuking din ni Duterte ang operasyon na operasyon daw ng Central Intelligence Agency(CIA) ng Amerika na dapat ay ibaling ang sisi kina dating Pang. Noynoy Aquino at dating PNP chief Gen. Alan Purisima dahil sa pagtatago ng dalawang kumag na ito sa taumbayan ang buong katotohanan sa nangyaring trahedya na ikinasawi ng 60 katao, kabilang na ang 44 commandos na miyembro ng SAF.
Sa totoo lang, noong mangyari ang nasabing trahedya ay paniwalang-paniwala tayo, maging ang ibang mga kasamahan natin sa media, sa naging pahayag ni dating Pangulong Noynoy na isang lehitimong operation daw ang ginawa ng mga miyembro ng PNP-SAF na kung saan ay tinutugis ng mga ito ang pinagkukutaan ng Indonesian bomber na si alyas Marwan sa liblib na lugar sa Mamasapano, Maguindanao.
Pero lingid sa kaalaman ng lahat ay natataranta at walang sariling desisyon na nagtanong sa isa sa mga AFP official niya kung ano ang kanyang gagawin matapos na makarating sa kanya na napatay ang 44 police commandos ng SAF-PNP na ipinadala nila para tugisin si Marwan.
Bukod kina Noynoy at Purisima ay isinangkot din ni Pang. Duterte si dating DILG Sec. Mar Roxas kung bakit hinayaan niyang mapatay ang 44 SAF at bakit wala siyang aksyong ginawa para mabigyan ng katarungan ang pagkakapatay sa mga ito.
Dapat lang makulong at mabulok sa bilangguan ang mga huwad na leader na ito dahil sa halip na sila ang dapat na mangunang magtanggol sa mga karapatan ng ating mga kawal ay sila pa â€˜yung mga nagpapahamak sa mga ito!!!
SAKLA SA KYUSI NAMAMAYAGPAG PA RIN
Saklang-patay roon, saklang wala namang patay rito ang laging nabubungaran sa bawat barangay sa Lungsod ng Quezon.
Isang alyas Gaspar ang sinasabing lumulutang kapag may mga problema sa kanilang iligal na negosyo.
Hanggang ngayon ay naglipana pa rin ang pasaklang ito sa Masambong, Baesa, Oriental, F.Carlos, Kaingin, Bukid, Wayan, Royal, Apolonio at San Fernando pero hanggang ngayon ay pipi, bulag at bingi ang kapulisan.
Bakit kaya?
oOo
Anomang puna o reklamo, i-text sa 09189274764,09266719269 o i-email sa juandesabog@yahoo.com. JUAN DE SABOG/JOHNNY MAGALONA



