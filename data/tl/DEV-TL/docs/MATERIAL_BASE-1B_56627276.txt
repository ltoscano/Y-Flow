Gil Cuerva, excited nang kiligin kay Jennylyn!
By Rose Garcia December 12, 2016 Positibo ang ilan sa mga nababasa naming komento mula sa netizens sa bagong leading man ng Kapuso Ultimate Star na si Jennylyn Mercado, ang Fil-Spanish na si Gil Cuerva.
Malakas ang dating ng model na ito na in fairness sa GMA 7, mukhang nakahanap naman kung sa looks department ang pag-uusapan bilang si Matteo Do bilang isang Alien na nanirahan sa mundo sa loob ng ilang daang taon sa My Love From The Star.
Although, tingin namin, may mga anggulo na lumilitaw ang kaguwapuhan niya sa picture, pero may ilan din na hindi kaya siguro ‘yung iba, may komentong hindi ito guwapo. Pero may nagsasabing sa personal daw, guwapo itong talaga. Anyway, hanggang looks department pa lang maidya-judge si Gil at once na umere na ang MLFS, siyempre pa, dito na makikita kung can act din ba siya kahit sabihin pang baguhan lang ito sa pag-arte.
Sa Instagram account niya na may 24k plus followers pa lang, na we will not doubt na in a few weeks ay posibleng dumoble o umabot sa hundred thousand followers kapag napapanood na siya, nagpasalamat ito sa pagkakapili sa kanya.
Ayon kay Gil, “Extremely grateful for this opportunity. Salamat talaga sa suporta. Excited na akong makatrabaho sila Jennylyn, Direk Joyce, and the rest of the cast. Maganda ang story nito! Nakakakilig siya! Hopefully magustuhan niyong lahat ang Pinoy adaptation ng My Love From The Star.

Maraming salamat sa aking Kapuso Family!”



