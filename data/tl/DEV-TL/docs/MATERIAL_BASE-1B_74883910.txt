CLIPPERS UMESKAPO
December 14, 2016
LOS ANGELES â€” Napakawalan ng Clippers ang big early lead at kinailangang makipagngipin sa ngipin sa Portland Trail Blazers sa endgame para maitakas ang 121-120 victory Martes (Manila time) sa 71st NBA 2016-2017 season eliminations sa Staples Center dito.
Lumagare si Blake Griffin ng 26 at nagtistis si Chris Paul ng 21 points para sa Clippers na naka- two straight wins tapos ding lunurin ang New Orleans Pelicans.
Triple ni Paul ang nagbigay sa Los Angeles ng 114-111 lead at nasigurado ang18th win sa 25 games. Nanibasib si Paul sa pagkarga sa Los Angeles ng double-digit lead sa first quarter pero naglahong parang bula nang bumuwelta ang Blazers sa likuran ni Allen Crabbe.
Lasap ng Blazers ang fourth straight loss at 14th sa 26 outings.
Sa Houston, naka-seven straight victories na ang Rockets, pinasabog ang Brooklyn Nets, 122-118, sa Toyota Center.
Na-split ni Eric Gordon ang free throws mula sa foul ni Sean Kilpatrick, nagputong sa Rockets ng 120-118 lead, at nakapagsalpak pa ng dalawang shots sa stripe sa foul ni Brook Lopez para sa final count.
Humarabas si James Harden ng 36 points, nagpasa ng 11 assists at kinulang lang ng two rebounds para sana sa triple double.
Nasakote ng Rockets ang 18th win sa 25 games, kung saan mula sa bench naka-24 pts. si Gordon sa 29 minutes play.
Bumingwit si Ryan Anderson ng 19 sa 6 of 11 shooting, at nagbakas si Nene ng 12 points.

Bagsak ang Nets sa second straight loss at 17th sa 23 outings.
Tumaktak din si Brook Lopez ng 26 points at si Kilpatrick ay may 17 para sa Brooklyn.



