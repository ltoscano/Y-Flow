ISIS threat sa Davao kumpirmado By Malou Cablinda July 8, 2016 Kinumpirma ng acting Mayor Paolo Duterte na may malaking banta ang Islamic State of Iraq and Syria (ISIS) sa siyudad ng Davao.
Ipinag-utos na ni Duterte sa kapulisan at kasundaluhan na lalong paigtingan ang seguridad sa buong lungsod upang mapigil ang mga posibleng pag-atake ng teroristang grupo.
Nagbigay ito ng instraksyon sa mga awtoridad kaugnay ng napabalitang banta. Pinaigting din ang pagkuha ng mga impormasyon sa pamamagitan ng pakikipag-alyansa ng lokal na pamahalaan sa Davao City Police Office, Eastern Mindanao Command at iba pang awtoridad.
Sa kasalukuyan ay may hawak ng impormasyon si Duterte ngunit hindi muna ito nagbigay ang detalye dahil kailangan pa itong iberipika ng intelligence network.
Ipinagutos din nito sa Task Force Davao na lalong higpitan ang mga entry points ng lungsod.
Lalo pang pinagbuti ang pagmonitor ngayon sa may mga kaduda-dudang kilos.
Nanawagan din ito sa mga taga Davao na manatiling kalmado at maging alerto rin sa pamamagitan ng pagreport sa anumang ka duda dudang kilos sa paligid.



