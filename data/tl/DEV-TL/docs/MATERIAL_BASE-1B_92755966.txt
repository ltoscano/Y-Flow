Hindi Mapakali

Upang matamasa ang mabuting kalusugan sa katawan at kaisipan, upang magpatuloy
ang kasaganaan at
makapagdulot ng tunay na kaligayahan sa sariling pamilya at maging sa sariling
pamayanan, maging mapagpayapa sa
lahat, at ilantad ang katotohanan. Kailangan ng sinuman na disiplinahin at
supilin muna ang kanyang sariling
isipan. Sapagkat maligalig ito kapag masalimoot and buhay at panatag kapag
matiwasay ang buhay. Kung magagawang kontrolin ang ang sariling isipan,
matutuklasan dito ang
kaparaanan sa Pagkamulat, at ang lahat ng kawatasan at kawastuan ay kusang
masusumpungan.
Walang maaasahan ang paghihintay at palaging nakatunganga sa iba. Ang mga
taguri nito ay palaasa, pabigat, at pabaya sa sarili. Ang tunay at tanging
makakatighaw lamang sa iyong pagkauhaw ay ang gumising nang tuluyan at kumilos
para sa iyong kapakanan. Walang sinumang makakatulong sa iyo kung hindi mo
muna tutulungan ang iyong sarili. Nasa dulo ng iyong mga kamay ang minimithi
mong tagumpay.
Iwasan ang sarili na mapabilang doon sa mga tulog, natutulog, at nagtutulog-tulugan sa takbo ng buhay. Ang landas nito ay patungo lamang sa kahirapan at kapahamakan. Imulat ang mga mata at manatiling gising sa tuwina. Huwang nang maghintay at palaging umasa, kumilos na habang maaga pa.
Bago mahuli ang lahat at maging biktima.



