
NCAA, Kobe Bryant at volleyball
By @dbuzzketball June 25, 2016 Busy ang basketball world ngayong araw.
‘Yan ay dahil sa darating si retired NBA at Lakers superstar Kobe Bryant at may press conference siya ngayong tanghali at mamayang gabi ay may event naman siya sa Araneta Coliseum.
Siyempre, maraming gustong makakita kay Black Mamba lalo na ngayong nagretiro na at hindi na mapapanood sa susunod na NBA season. Samantala, ngayon din magbubukas ang 92nd season ng NCAA kaya naman ang mga estudyante ay excited sa pagbabalik ng college basketball.
Parang kailan lang nung nag-champion ang Letran College sa senior division, pero ngayon ay masasaksihan na natin kung paanong ang siyam na team ay magnanais na ma-dethrone sila.
Wala na sina Mark Cruz at Kevin Racal sa Letran, pero nandyan pa rin naman sina Rey Nambatac at iba pa para i-defend ang korona ng Knights.
Ang mga fans naman ng volleyball ay nasa PSL tournament sa The Arena.
Tuwing may laro sina Mika Reyes at Ara Galang, dagsa ang fans sa San Juan.

Na-miss na nila nang husto ang UAAP games, kaya sa PSL naman sila dumadayo.
Sa F2 Logistics naglalaro sina Ara at Mika kasama ang iba pang La Salle players tulad nina Cha Cruz, Aby Marano. Kim Fajardo at Kianna Dy.
***
Nasa Adamson na ang Ateneo player na si Jerie Pingoy na nanggaling naman sa FEU junior team.
Halos lahat yata ng recent years ay naubos na sa pagiging residence player niya.
Samantala, si Arvin tolentino, na nag-Rookie of the Year pa naman sa UAAP bilang Blue Eagle ay nakalipat na rin sa FEU.
***
Maganda rin ang inaasahan ng mga students sa coverage ng NCAA.
‘Yan ay dahil hawak ng ABS-CBN Sports ang TV coverage ng liga.
Katunayan, ipinakilala ang panel ng anchors at courtside reporters sa ginanap na press conference kamakalawa sa Mall of Asia.



