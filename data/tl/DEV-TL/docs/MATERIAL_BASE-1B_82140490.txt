HANEP SI PACMAN

MULING pinatunayan ni Manny Pacquiao ang kanyang galing sa boxing nang talunin nito noong Linggo si American boxing sensation Chris Algieri. Sa 12 rounds, isa lang ang naipanalong round si Algieri na bumagsak din sa luna ng anim na beses matapos tamaan ng malalakas na suntok ni Pacman.
Nagmistulang sisiw si Algieri na walang ginawa kundi sumayaw at tumakbo sa paligid ng ring makaiwas lamang sa mga bigwas ng pambansang kamao.
Hindi man napatulog si Algieri, ang latest na panalo ni Manny na ito ay patunay na kayang-kaya pa nitong lumaban kahit sa mga world class boxer. Kaya kung matapang si Floyd Mayweather, abaâ€™y lumaban na siya para malaman kung sino talaga sa kanilang dalawa ni Pacquiao ang greatest boxer of all time.
Ang hirap kasi kay Mayweaher, puro lang ito dada. Ang totoo, kaya ayaw lumaban ay baka humiga ito sa luna kapag tinamaan ng mala-masong kamao ni Pacman. Hanep talaga si Pacman.



