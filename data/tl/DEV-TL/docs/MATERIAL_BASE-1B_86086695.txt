Umaasang tulad ni Madam Gloria ay mapalalaya rin siya!

WISH ni former Senator Bong Revilla na makalabas na siya ng PNP-Custodial Center sa Camp Crame bago sumapit ang kanyang kaarawan sa SSeptember 25. Kapag nangyari ‘yun, saka na niya iisipin kung saan siya magse-celebrate ng kanyang ika-50 taon.
Tila nabuhayan ng pagasa si Bong na makakalaya rin sila tulad ni ex-President Gloria Macapagal-Arroyo sa administrasyon ni Pres. Rody Duterte.
Magandang birthday gift nga naman kay Bong kapag “nabendisyunan” din sila ng kalayaan sa ilalim ng administrasyon ni Pres. Duterte. At sa paglaya ni Bong, may mga nagsasabi na dapat ay gawin niya ang lifestory ng sikat na si PNP Chief ni Pres. Duterte na si Ronald ‘Bato’ dela Rosa.
Bagay na bagay daw kay Bong ang role bilang si Chief Bato. Pero ang tanong, okey ba kay ex-Sen. Bong ang magpakalbo gaya ng hitsura ni Chief Bato?
Never pa raw nagpakalbo sa pelikula si Bong kaya hindi rin niya alam kung ano ang hitsura niya kapag kalbo.
Nabanggit din ng ilang kausap namin na kapag ginawa raw niya ang movie about Chief Bato, bagay raw na theme song at title ng movie ang sikat na kantang “Pusong Bato.”
Although, hindi naman daw ‘Pusong Bato’ si Bong kundi pusong mamon. Malambot daw kasi ang puso nito sa lahat ng mga lumalapit sa kanya.
Trademark na ni Bong at ng Revilla clan ang pagiging matulugin at generous.
‘Yun, oh. Ayaw ni Coco Martin.
Speaking of Coco, may balita na interesado siya na gumanap din bilang si Chief Bato sa pelikula, very open si Coco sa kanyang paghanga kay Chief Bato.
Well, may the best man win na lang between Bong and Coco kung kanino sa kanila mapupunta ang kwento ng buhay ni Chief Bato sa pelikula.



