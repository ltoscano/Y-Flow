
Tagalog News: Election gun ban mahigpit na ipinatutupad sa North Cotabato

January 12, 2016

LUNGSOD NG KIDAPAWAN, North Cotabato, Ene. 12 (PIA)--- Todo bantay ang kapulisan dito sa lalawigan kaugnay sa pagpapatupad ng election gun ban na nagsimula kahapon. Ayon kay Cotabato Police Provincial Office (CPPO) Director Sr. Supt. Alexander Tagum, ipinababa na ang direktiba sa lahat ng mga Municipal Police Station sa lalawigan kung saan ipinag-uutos ang mahigpit na pagbabawal sa pagdadala at pagbibiyahe ng mga armas. Kasabay nito, inihayag ni Tagum na mas maraming checkpoint na ang intinayo sa iba-ibang lugar sa lalawigan kaugnay sa nalalapit na eleksyon at pagpapatupad ng gun ban na magtatagal naman hanggang Hunyo a- otso ngayong taon. Samantala, isang lalaki ang naaresto at nakuhanan ng baril sa isinagawang highway inspection ng mga otoridad dito sa lungsod kasabay na rin ng pagsisimula ng election gun ban.

(SJDuerme-PIA12)



