Arong bumida sa FEU Tams
By Elech Dawa October 11, 2016 Bumida sa huling panalo ng Far Eastern University si Monbert Arong, sinalo ang inbound pass mula sa kakamping si Joe Trinidad sabay peke para malusutan ang mga galamay ni 6-foot-6 Alfred Aroga.
May 3.7 segundo na lang sa orasan nang isalpak ni Arong ang game-winner para itakas ng Tamaraws ang 57-56 panalo kontra Bulldogs noong Linggo.
“Sabi kasi ni coach Nash (Racela), i-shoot mo. Eh ‘di shinoot ko naman,” ani Cebuano guard, Arong. Sumapat ang ipinakita ni Arong sa pagbitbit sa defending champions Tamaraws para makopo ang ACCEL Quantum/3XVI-UAAP Press Corps Player of the Week citation.
Inungusan ni Arong sina Ricci Rivero ng La Salle at Jett Manuel ng University of the Philippines sa nasabing weekly honor na iginagawad ng scribes mula sa top broadsheets, national dailies at online portals na nagko-cover ng collegiate league.
“Today, he was the go to guy. We hope that every game naman, kung sino man ang puntahan namin, maka-deliver whoever that is. We’re just happy that Monbert was able to deliver for us today,” patungkol ni coach Racela kay Arong.
Nagtiwala si Arong sa kanyang sarili, maging ang mga teammates niya kaya nakuha nila ang five-game winning run.
“Binubulong ko lang sa sarili ko yung bible verse na, ‘I can do all things through Christ.’ Kaya talagang confident lang ako na ma-shoot ko yung ball,” sabi ni Arong. “Credit to the coaches at sa mga teammates ko rin dahil nag-teamwork kami at ‘di kami bumitaw until the end.”



