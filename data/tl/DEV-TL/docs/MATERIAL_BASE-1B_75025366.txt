
Dalawang libong mahihirap na Bulakenyo, nakinabang sa medical mission ng mga US-based na doktor

January 28, 2016 Vinson F. Concepcion

LUNGSOD NG MALOLOS, Enero 28 (PIA) -- May dalawang libong mahihirap na residente ng Bulacan ang nakinabang ngayong linggo sa medical mission na isinagawa ng United States based-Philippine Medical Association Medical Mission Foundation of Greater St. Louis, Missouri. 40 doktor ang nagbigay ng libreng serbisyo kabilang na ang surgery, urology, plastic surgery, OB-GYN, IM cardiology,pathology,radiology, at pediatrics. Nag turn-over din ang grupo ng surgical equipment sa Bulacan Medical Center. Sa isang pahayag, taos-pusong nagpasalamat si Gobernador Wilhelmino Sy-Alvarado sa mga taong hindi nagsasawang maglaan ng oras upang tulungan ang mga nangangailangan. Ang PMA Medical Mission Foundation ay nasa ikaapat na taon nang nagsasagawa ng medical mission sa Bulacan na pagsuporta rin sa programa ng Department of Health na pag-adopt ng mga foreign medical missionaries ng mga lokal na ospital.
(CLJD /VFC-PIA 3)



