BASAGAN SISIMULAN
San Miguel Beer vs Brgy. Ginebra sa semis ngayon
By Ramil Cruz SSeptember 26, 2016
Game 1: (Smart Araneta Coliseum)
7:00 p.m. — Ginebra vs.

San Miguel
Sisimulan ng No. 2 at defending champion San Miguel Beer at No. 3 Barangay Ginebra ang basagan sa pagbubukas ng aksiyon ng Game 1 ng PBA Governors’ Cup semifinals showdown ngayong alas-siyete ng gabi sa Smart Araneta Coliseum.
Sa isang tagayan lang kinuha ng San Miguel Corp. franchises na pag-aari ni Ramon S. Ang ang mga karibal upang magkatapat sa walang utul-utol na sultada para maging magkaribal sa race-to-four win Finals duel, na ang mananalo ang haharap sa winner sa isang Final Four playoffs ng magkapatid ding no. 1 TNT at no. 4 Meralco na mga nasa ilalim ni Manuel V. Pangilinan. Papasok sa Cubao venue ang Ginebra na mula sa 109-104 win nu’ng Biyernes sa no. 6 Alaska sa quarters samantalang ang San Mig ay sa three-game winning run buhat pa sa eliminations hanggang sa Last 8 kasama ang 114-110 laban sa no. 7 NLEX tatlong araw pa lang ang nakararaan.
“We know how good SMB is and how tough they’ll be,” panimula ni Tim Cone, na ang kampo’y huli pang nanalo sa kalaban sa 2007 Philippine Cup best-of-7 Finals.
“We just have to see if we can make them uncomfortable and drive them out of their comfort zones. They have a lot of weapons to account for .. so we’ll have our hands full,” hirit ng Gin Kings coach. “Still, we have a couple of games to figure them out.”
Pinatutungkulan ng two-time Grand Slam coach ang mga armas ng Beermen na sina scoring import Elijah Millsap, 2013 Best two-time MVP June Mar Fajardo, 2012-13 MVP Arwind Santos, 2016 All-Star Game MVP Alex Cabagnot, Marcio Lassiter at 2015-16 Philippine Cup Finals MVP Chris Ross.
Kaya pipigain niya ang mga pantapat na sina Justin Brownlee, Japeth Aguilar na nagkakaasim na habang injured si Greg Slaughter, LA Tenorio na buhat sa playoff career-high at third-best overall 32 points sa paghakbang ng team sa Alaska, rookie Scottie Thompson na top rebounder ng alak sa kabila na wala pang sixfooter at pangalawang pagbabalik ni Sol Mercado.



