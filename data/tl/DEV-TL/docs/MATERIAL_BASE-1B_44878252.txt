SUPER GM SO TUMIKIM NA RIN NG PANALO By Elech Dawa January 18, 2017
Nakatikim ng panalo si super grandmaster Wesley So matapos ang tatlong laro sa nagaganap na Tata Steel Masters 2017 sa Wijk aan Zee sa Netherlands.
Pinulbos ni 23-year-old So si GM Richard Rapport ng Hungary matapos ang 48 moves ng Queenâ€™s Indian Defense sa round three kahapon upang ilista ang two points at sumalo sa second spot.
Nakipaghatian muna ng puntos si So kina reigning world champion GM Magnus Carlsen ng Norway at GM Anish Giri ng Netherlands sa rounds 1 at 2 ayon sa pagkakasunod bago nabingwit ang impresibong panalo. Kaparehong puntos ni So na nagpalit ng federation noong 2014 sina top seed Carlsen, GMs Sergey Karjakin ng Russia, Wei Yi ng China at Pentala Harikrishna ng India.
Solo sa unahan si GM Eljanov Pavel ng Ukraine na may 2.5 pts. sa event na may 14-player at ipinatutupad ang single round robin.
Bitbit ni So ang bandera ng America, makakalaban nito sa round four si GM Loek Van Wely ng host country.
Nasa ilalim si Wely na may 0.5 puntos pa lang.



