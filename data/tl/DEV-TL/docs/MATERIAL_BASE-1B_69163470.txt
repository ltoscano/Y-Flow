Paghost ng Romblon ng MIMAROPA RAA Meet, posibleng hindi na matutuloy

January 18, 2016

ROMBLON, Romblon, Enero 18 (PIA) --- Posibleng hindi na matuloy ang pagho-host ng Romblon sa MIMAROPA Regional Athletic Association (MRAA) Meet palarong na nakatakda sana sa Enero 31 hanggang Pebrero 4 ngayong taon.
Ayon kay Romblon Mayor Gerard S. Montojo, 1% na lang ang posibilidad na matutuloy ang palarong pangrehiyon sa bayan ng Romblon dahil umano sa naging desisyon ng mga gobernador ng limang lalawigan na huwag na munang ituloy ito dahil sa malaking pinsala ng nagdaang bagyo sa MiMaRoPa.
"Handa na kami sa pagho-host ng MRAA Meet pero hindi ko alam kung anong nangyariâ€™t di na umano matutuloy", pahayag ni Montojo.
Nakatakda sanang ganapin ang MIMAROPA RAA Meet 2016 sa bayan ng Romblon na dadaluhan sana ng mga manlalaro galing Oriental Mindoro, Calapan City, Occidental Mindoro, Marinduque, Romblon, Palawan Province at Puerto Princesa City.
Ayon sa isang opisyal ng DepEd Division of Romblon, ang Calapan City at Marinduque na lamang umano ang nagpahayag na sasali sa palarong pangrehiyon at limang Schools Division Superintendent naman ang tumangging hindi na sasali sa naturang palakasan.
Habang sinusulat ang balitang ito ay wala pang pahayag ang DepEd IV-B Regional Office kung paano ang gagawing pagpili sa mga atletang ilalahok sa Palarong Pambansa.(DM/PIA-IVB/Romblon)



