NaputulanBy George Nava-True II November 26, 2016
Kapag naoperahan ba sa luslos, pwede pa rin bang maging aktibo at sumali sa sports o kaya mag-workout? Naoperahan ang kasama ko noong May 2014 sa kanang bahagi ng singit at naputulan din ng bituka kasi bulok na. — Name withheld.
Oo, pwedeng-pwede.

Kadalasan ginagamot ang inguinal hernia sa pamamagitan ng herniorrhaphy o open hernia repair. Hinihiwa ng siruhano ang singit at tinutulak ang nakausli na bituka pabalik sa tiyan. Tinatahi at suportado ito ng synthetic mesh (hernioplasty). Pagkatapos nito, pwede ka nang kumilos ulit pero maaaring umabot sa apat o anim na linggo bago mo magawa ang mga dating gawain. Sa laparoscopy, maliliit na hiwa ang ginagawa sa tiyan at dito pinapasok ang maliit na tubo na may camera (laparoscope) upang maayos ang luslos. Mas madali itong gawin, konti lang ang peklat at mabilis maka-recover ang pasyente. Ito ang pangkaraniwang ginagawa sa mga nagpaopera na pero bumalik ang hernia at sa mga taong may hernia sa magkabilang bahagi ng tiyan (bilateral inguinal hernias).
Depende sa kalagayan mo at sa utos ng doktor, pwedeng mag-brisk walking, treadmill at stationary bike pagkatapos maoperahan. Pwede mag-jogging pagkalipas ng dalawa o tatlong araw, pati na rin swimming at light golf. Sa loob ng lima hanggang pitong araw pagkatapos maoperahan, okay na ang moderate aerobic exercise, light to moderate weights, golf, light tennis, skating, bowling, softball at hiking.
In 10 to 12 days after surgery, pwede nang sumali sa iba’t ibang sports tulad ng full tennis, cycling at mountain biking. After two weeks following surgery, okay na sumali sa competitive at contact sports tulad ng baseball, football, soccer, hockey, skiing, at limited weight lifting.



