Mga atleta at coach pinagkalooban ng pagkilala ng LGU Calapan

July 19, 2016

CALAPAN, Oriental Mindoro, Hulyo 19 (PIA) – Pinagkalooban ng natatanging pagkilala ng pamahalaang lungsod ng Calapan ang mga atletang Calapeño at coaches ng mga ito na nagbigay karangalan sa lungsod sa nakalipas na Palarong Pambansa 2016 at ang 8th National Association of Local Colleges and Universities (ALCU) Games 2016 sa isinagawang flag ceremony kamakailan. Sa pangunguna ni City Youth and Sports Development Program Manager Melson Dilay at ni City Youth and Sports Development Officer Deo Mauro, ipinagkaloob ang medalya at certificate of recognition kina Jamaica Casapao, Bronze-Medalist Arnis Flyweight Division; Mark Jay Minorca, Silver Medalist-Arnis Heavy weight Division; Jerome Lahera, Bronze Medalist-Swimming; Jerome Fernando at John Michael Fernando, Gold Medalist-Table Tennis Men’s Double; Aloa Remce Maulion, Bronze Medalist-Swimming 100-meter free style, Bronze Medalist 50-meter butterfly, Silver medalist 50-meter free style, Silver Medalist 200-meter free style at Silver Medalist 100-meter butterfly. Gayundin, ginawaran ng pagkilala sina Alvin Abelgas, Arnis Coach; Raymart Miraples, Table Tennis Coach; at Mark Datinguinoo, swimming coach. Samantala, ipinagkaloob din ang medalya para sa mga atleta ng Palarong Pambansa 2016 kina France Marion Mogol, silver medalist table tennis; Irish Nicole Ann Aceveda, bronze medalist swimming 200-meter medley relay; Viviane Vance Hererra, bronze medalist swimming 200-meter medley relay; Williem Abel Masongsong, bronze medalist-badmenton double; at Rio Lorenzo Malapitan, gold medalist-swimming 50-meter rest stroke at bronze medalist 50-meter butterfly. Ang mga nabanggit na atleta ay tumanggap mula sa pamahalaang lokal ng halagang P12,000 kasama ang kanilang mga coach na sina Raymond Villa Del Rey bilang swimming coach at gold medalist at Mr. Leo De Guzman Silver medalist table tennis. (CIO/LTC /PIA-Mimaropa/Calapan)



