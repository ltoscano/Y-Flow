HEALTH FRONTIERS: Chronic kidney disease Ano ang mga sintomas ng sakit sa kidney at paano maiwasan ito? Natatakot ako kasi namatay ang kapatid ko dahil dito. Nalulungkot ako sa nangyari sa kapatid mo. Hindi mo nabanggit kung anong klaseng sakit sa kidney ang nakuha niya pero sa tingin ko ito ay chronic kidney failure o chronic kidney disease. Ang kidney ang taga-linis ng katawan natin. Nililinis nito ang mga dumi at excess fluids sa dugo bago lumabas ito sa ihi. Sa chronic kidney failure, unti-unting nasisira ang kidneys. Dahil dito, naiipon sa katawan ang basura.
Maaring wala kang maramdaman o konti lang ang sintomas sa early stages ng chronic kidney failure. Ang masaklap dito ay hindi obvious ang sakit na ito hanggang malaki na ang sira ng kidneys. Ilan sa mga sintomas ng chronic kidney failure ay konti o walang ihi na lumalabas sa katawan, pagduduwal, pagsusuka, walang ganang kumain, panghihina, pagkapagod, hirap sa pagtulog, pamamaga ng paa at bukong-bukong, decreased mental ability at pangangati.
Ang mga sakit na nagdudulot ng chronic kidney failure ay diabetes, hypertension, enlarged prostate, kidney stones, bladder o kidney cancer, polycystic kidney disease, impeksiyon sa kidney (pyelonephritis), lupus, vasculitis (pamamaga ng blood vessels), lupus, scleroderma (a chronic skin disease) at pagkasira ng malaking ugat na nagdadala ng dugo sa kidneys (renal artery stenosis).
Bukod dito, malaki ang pagkakataon na nagkaroon ka ng chronic kidney failure kung ikaw ay may sakit sa puso, naninigarilyo, mataba, mataas ang cholesterol level, may family history ng kidney disease at 65-anyos pataas.
Kung ganito ang sakit mo, the doctor will try to slow the progression of the disease by treating the underlying cause. Pero kapag umabot na sa end-stage kidney disease, kailangan ng dialysis o kidney transplant para mabuhay ang pasyente.
Upang makaiwas sa chronic kidney disease, tulungan mo ang kidneys mo sa pamamagitan ng pag-iwas sa alak o bawasan ang iniinom mo. Sa lalaki, take only 2 alcoholic drinks a day at 1 alcoholic drink a day naman para sa babae.
Huwag uminon ng maraming over-the-counter (OTC) painkillers tulad ng aspirin, ibuprofen at acetaminophen. Masama ito sa kidneys. Kung meron kang history of kidney problems, kumunsulta muna sa doctor kung pwedeng gamitin ang mga ito.
Keep a healthy weight with regular exercise. Mag-reduce kung kinakailangan. Iwasan ang paninigarilyo at pumunta agad sa doctor kung meron kang sakit na maaring makasira sa kidneys mo.



