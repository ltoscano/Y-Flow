
Militar nakaalerto sa ika-48 anibersaryo ng NPA

NAKAALERTO ang Armed Forces of the Philippines (AFP) kasunod ng pagdiriwang ng ika-48 anibersaryo ng New People’s Army (NPA) ngayong araw.
Ayon kay AFP Chief-of-Staff Gen. Eduardo Año, nananatili pa rin at hindi pa binabawi ng Pangulong Rodrigo Duterte ang kautusang tugisin ang naturang rebeldeng grupo.
Matatandaang nagsagawa ng lightning rally ang mga nagpakilalang miyembro ng NPA sa Quezon City bilang bahagi ng kanilang anibersaryo na nagdulot naman ng matinding pagbigat sa trapiko sa lugar.
Samantala, hinikayat naman ni Año ang liderato ng National Democratic Front (NDF) na kontrolin ang kanilang armadong tauhan bilang patunay na sinsero sila sa usapang-pangkapayapaan sa gobyerno.
Nakatakdang gumulong ang ika-apat na pag-uusap ng gobyerno at NDF sa Abril sa The Netherlands.



