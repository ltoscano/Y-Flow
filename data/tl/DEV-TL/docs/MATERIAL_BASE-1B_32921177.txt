Divine Word College of Calapan, nagdiwang ng ika-70 taong anibersaryo

March 12, 2016

CALAPAN, Oriental Mindoro, Mar 12 (PIA) â€“ Ipinagdiriwang kamakailan ang ika-70 taong pagkakatatag ng Divine Word College of Calapan (DWCC).
.
Naitatag ang DWCC noong Abril 1946 na unang pinangalanan bilang Mindoro Junior College na nagkaroon ng 37 enrollees lamang. Noong Enero 1981, napalitan ito ng Mindoro College hanggang sa naging Divine Word College of Calapan. Habang tumatagal, napatunayan nito ang mataas na kalidad ng edukasyon na naibibigay sa mga mag-aaral. Taong 1995, nanguna sa Region IV at nag-Top 10 sa national level sa pagkakaroon ng mataas na antas ng board passers na nalathala pa sa Philippine Star noong Hunyo 13, 1995. Tumatak din sa kasaysayan ang DWCC Student in Free Enterprise (SIFE) na nagkampeon sa SIFE National Exposition na ginanap sa Holiday Inn, Manila noong Pebrero 2002 hanggang sa naging kinatawan din ito ng bansa sa SIFE World Cup sa Amsterdam, Netherlands noong taon ding iyon. Kaya naman ngayong taon, sa pagtuntong nito sa ika-70 anibersaryo ng pagkakatatag, maliban sa taunang isinasagawa para sa pagdiriwang, makulay ang mga naging gawain at patimpalak na kinatampukan ng Mindoro Festival Competition, Search for 2016 Ms. DWCC, Sine Divinista Short Film Festival, Variety Show, at ang pinakamakulay na fireworks display. Sa ilalim ng pamumuno ngayon ni Fr.

Anthony Ibarra Fabella, SVD, bilang president at Vice President for Academic Affairs Dr. Aleli Dugan, inaasahan ang higit pang tagumpay na makakamit ng DWCC upang magbigay ng de-kalidad na edukasyon sa mga mamamayan ng Mindoro sa hinaharap na panahon. (CPRSD/LTC/PIA-Mimaropa/Calapan)



