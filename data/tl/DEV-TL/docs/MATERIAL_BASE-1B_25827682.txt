
PMA entrance exam isasagawa sa lungsod ng Dagupan sa Agosto 21

August 15, 2016 April M. Montes

LUNGSOD NG DAGUPAN, Agosto 15 (PIA) â€“ Sa Agosto 21, magsasagawa ang Philippine Military Academy (PMA) sa University of Pangasinan ng entrance examination para sa mga nais maging kadete.

Ayon sa PMA, ang naturang pagsusulit ay ang kauna-unahang hakbang sa proseso ng pagpili para sa cadetship sa premyadong leadership training school sa bansa.

Ang mga nais kumuha ng pagsusulit ay kinakailangang natural-born Filipino citizen; may taas na 5 feet; physically-fit; may magandang asal; single at hindi pa ni minsan ikinakasal; high school graduate kung saan ang mga nagtapos ng hayskul noong taong 2015, bago ipatupad ang K-12 program , ay maaaring mag-apply; at walang administrative o criminal case.

Ang mga papasa sa naturang eksaminasyon ay magiging bahagi ng PMA Class 2021 na opisyal na sasalubungin naman sa akademya sa isang Oath-Taking Ceremony and Reception Rites na gaganapin sa Abril 1, 2017.

Para sa mga karagdagang impormasyon, tumawag sa (074) 447-3686, (074) 447-2632 local 6751, 6752, Smart - 0928-559-7651, Sun Cellular - 0943-705-6890, Globe -0917-896-4299 o sumulat sa Office of Cadet Admission, Philippine Military Academy, Fort Gen. Gregorio H. Del Pilar, 2602, Baguio City. (JNPD/AMM/PIA-1, Pangasinan)



