SEAG, PARA GAMES BALAK PAGSABAYIN By Ramil Cruz June 16, 2016
Plano ng host Malaysia na pagsabayin na lang ang 29th SEA Games 2017 at ang 9th ASEAN Para Games 2017 sa Aug. 19-31 ng susunod na taon.
Pero mungkahi pa lang ito, na kailangan pang sang-ayunan ng ASEAN Para Sports Federation at National Paralympic Committees.
Ipinarating ng Paralympic Council of Malaysia ang mungkahi sa mga kapwa NPCs sa katatapos lang na meeting nila, kasama ang Philippine Paralympic Committee (dating Philippine Sports Association for the Differently Abled-National Paralympic Committee of the Philippines). Katwiran ng PCM, mai-expose ang differently-abled athletes sa mas malaking crowd sa kanilang event (APG) bukod pa sa media coverage gaya nang ini-enjoy ng elite athletes sa SEAG.
Inspirado rin ang PCM sa 20th Commonwealth Games noong 2014 sa Glasgow, Scotland nang isabay ang para events sa main program.
Nakagawian na sa nakalipas na walong edisyon ng APG na hindi ito sinasabay sa SEAG. Huling ginanap ang 8th APG 2015 noong Dec. 3-9 sa Singapore tapos ng 28th SEAG 2015 doon din noong June 5-16.
Pero hindi sing-init gaya ng ilan ang pagtanggap sa idea. Ayon sa pangulo ng PPC na si Michael Barredo, ikokonsulta muna niya sa para athletes, coaches at skateholders bago maglabas ng posisyon na isusumite sa APSF.
“I’m personally not inclined to agree to a joint event because of logistical issues. We usually take up five-to-six days every tournament but when combined with the SEA Games, this will stretch to 10-12,” aniya.
“We already tried this when we staged the Philspada National Games side by side with the PNG (Philippine National Games) but this year, we asked that we separate it again because of logistical problems – like scheduling, transportation. I don’t know how the other countries view it but whatever the decision will be, we’ll support it,” panapos niya.



