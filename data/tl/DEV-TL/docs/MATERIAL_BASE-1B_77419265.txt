60th Palaro nasikwat ng Antique By Ramil Cruz November 25, 2016 Nais ng Department of Education na ipasama ang chess, 50-meter at century dashes sa 20 sports para sa differently-abled athletes sa Antique Province na nagwaging host ng 60th Palarong Pambansa 2017.
Nagkakaisang desisyon ito ng DepEd regional directors kasama ang Palaro Management Committee na binubuo ng Department of Interior and Local Government at Philippine Sports Commission.
Sa botohan nung Nobyembre 18 ng Palarong Pambansa Selection Committee, napili ang San Jose de Buenavista City, Antique na nakaungos sa limang boto kontra apat ng Dumaguete City, Negros Oriental. Nag-atrasan ang Negros Occidental, Cebu at Iloilo dahil sa problema sa pondo. Unang pagkakataon ito sa Antique na maging host ng weeklong sports fest na para sa mga student-athletes sa elementarya at sekondarya mula sa 18 rehiyon ng bansa na magsisilbing ika-60 nitong edisyon.



