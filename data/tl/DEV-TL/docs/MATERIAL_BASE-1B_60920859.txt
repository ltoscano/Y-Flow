WIPED OUT! By Ramil Cruz December 17, 2016
Mabagal ang umpisa ng Ginebra, o puwede ring sabihing nakasabay sa pukpukan ang Mahindra sa first 24 minutes ng laro sa Smart Araneta Coliseum kagabi.
Pero pagbalik mula sa break, nakuha ng hukbo ni Tim Cone ang tamang timpla at nang mag-init na parang makinang diesel ay humarurot para sagasaan ang Floodbusters, 89-70, at kolektahin ang pangalawang panalo sa apat na laro sa PBA Philippine Cup.
Halos buong laro ay nasa unahan ang Ginebra pero hindi makaagwat ng malaki hanggang sa final 12 minutes nang ma-outscore ang kalaban, 34-23. Karamihan ng iskor ng Mahindra sa final stanza ay nang mga second stringers na ni Cone ang nasa loob.
Lumayo nang milya-milya ang Gin Kings sa fourth, nagawa na ngang ipasok ni Cone ang kanyang reserves — 14 ang ginamit ng champion coach at tanging sina Jericho Cruz at Mark Caguioa lang ang hindi umiskor.
“First half was certainly a struggle. It took us a long time to get things going,” wika ni Cone. “It gave us a chance to play our young guys.”
Pinamunuan pa rin ng 15 points at 12 rebounds ni Japeth Aguilar ang Ginebra, may tig-12 sina Chris Ellis at Kevin Ferrer.
Winless sa five games ang Mahindra.
Sa first game, tinabunan ng TNT KaTropa ang Phoenix ,117-98, sa likod ng tig-18 points nina Kelly Williams at Jayson Castro. Angat sa 3-2 ang Texters, bagsak sa 2-3 ang Fuel Masters.
Scores: GINEBRA 89 – Aguilar 15, Ellis 12, Ferrer 12, Mariano 9, Taha 8, Thompson 6, Devance 6, Mercado 6, Tenorio 5, Jamito 4, Marcelo 4, De Guzman 2, Cruz 0, Caguioa 0. MAHINDRA 70 – Yee 15, Salva 11, Celda 9, Escoto 6, Mallari 6, Elorde 5, Eriobu 4, Teng 4, Arana 3, Revilla 3, Apinan 2, Paniamogan 2, Ballesteros 0, Digregorio 0, Webb 0. Quarterscores: 14-13, 32-27, 55-47, 89-70



