
Lungsod ng Calapan may bagong Dental Health Bus

December 01, 2016

CALAPAN, Oriental Mindoro, Dis 1 (PIA) â€“ Isang bagong Dental Health Bus ang ipinagkaloob kamakailan ng Department of Health (DOH) Mimaropa sa pamahalaang lokal ng lungsod ng Calapan.

Layunin nito na mabigyan ng serbisyong-dental ang mga nangangailangang mamamayan partikular ang mga residenteng nakatira sa malalayong lugar.

Ang mobile dental health bus ay malaking tulong sa pagsasagawa ng programang Lingkod-Barangay na kung saan ang mga serbisyo ng pamahalaan ay inihahatid sa 62 barangays ayon sa scgedule na itinalaga ng lungsod.

Ayon kay Mayor Arnan c. Panaligan, ang dental health bus ay magsisilbing klinika at ito ay higit na magpapaalwan ngayon para sa Dental Team ng City Health and Sanitation Department sa kanilang pagbubunot ng ngipin ng mga pasyente kapag may nakatakdang pagbisita sa mga barangay.

Sa katunayan, ang bus ay may dalawang dental chairs, compressors para sa pagpa-pasta at cleaning, auto-clave machine na pang-sterilize at isang lavatory. (CIO/LTC/PIA-Mimaropa/Calapan)



