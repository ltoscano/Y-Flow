No Touch! December 22, 2016
MIAMI (AP) — Hindi itinago ni Heat center Hassan Whiteside ang pagkadismaya pagkatapos ng double-overtime loss ng Miami sa Orlando Martes ng gabi, inireklamong hindi siya nakahawak ng bola sa final minutes.
Tatlong tira lang ang binitawan ni Whiteside sa dalawang overtime periods, isa sa second extra session. Tumapos siya ng career-high-tying 32 points, may palamuti pang 15 rebounds at five blocked shots sa 136-130 defeat ng Miami.
“They say I’m the franchise player. I would think I should get more (touches), but I don’t know, man,” ani Whiteside, nasa first year ng $98 million, four-year deal sa Heat. Napakawalan ng Heat ang five-point lead sa dulo ng regulation at four-point lead pa ulit sa first overtime.
Lumaro si Whiteside sa loob ng 47 minutes at bumitaw ng 22 shots, parehong team-highs sa laro. Naging pangalawang player siya sa kasaysayan ng Heat na may limang sunod na 15-rebound games, una si Rony Seikaly noong 1991.
Walang palya sa 29 games ng Heat, nag-a-average si Whiteside ng 18.1 points at NBA-best 14.8 rebounds per game ngayong season.



