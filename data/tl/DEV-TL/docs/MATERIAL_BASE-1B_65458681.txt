ANG SIKRETO NI JOLO

SMALL but terrible- ito ang taguri kay Jojo James Stagen, ang 5’4 feet Pinoy undefeated mixed martial arts champion sa Canada. Paano nga ba niya nagawang magtagumpay sa paligsahan ng tapang, galing at lakas sa bayan ng mga puti?
Nasa Pilipinas pa lang si Jojo ay mahilig na siyang humarap sa mga pagsubok. Noon pa lang ay dama na niya ang pagkahilig sa martial arts, kaya nang makarating sa Amerika, agad niyang sinubukang mag-aral ng taekwondo kasabay ng pag-aaral sa paaralan na roon nagsimulang mag-iba ang direksyon ng kanyang buhay.
Parang isa umano siyang bully noong una pero dahil sa taekwondo, naturuan siya ng disiplina, pagtitiyaga at mabigat na trabaho. Hindi tumigil si Jojo sa pagsasanay at pagkalap ng kaalaman, pinag-aralan niya ang iba pang klase ng martial arts gaya ng judo at jujitsu. Kaya nang sumali siya sa mga kompetisyon ay napagtatagumpayan niya ang bawat hamon. Sa mga taong 1987 hanggang 1994, tinagurian siyang undefeated Illinois state champion dahil palagi siyang nananalo sa mga paligsahan na kanyang sinasalihan. 1993 naman nang nakamit niya ang kanyang kauna-unahang national medal.
Matapos ang kanyang mga panalo at tagumpay sa loob ng ring, nagdesisyon si Jojo na ibahagi ang kanyang kaalaman sa martial arts sa mga nais matuto nito. Nagbukas siya ng isang martial arts school- ang Power Kicks. Ang kinikita niya sa pagtuturo niya rito ang naging pantustos niya habang siya’y nag-aaral ng kolehiyo, sapagkat maliban sa kanyang hilig sa martial arts, pangarap din niya ang maging isang pulis na pangarap na niya nang bata pa lamang siya. Kahit na marami ang nagdududa at nag-aalangan sa kanyang kakayahan, ipinagpatuloy niya ang pag-abot dito.
“Noong nagpa-process ako sa pagpu-police, a lot of people nagda-doubt. You’re too short, you’re not gonna pass the test. ‘Yung physical n’yan matindi ‘yan,” salaysay niya. Physical test, psychological test at medical test – ilan lang ‘yan sa mga kinailangang pagdaanan at ipasa ni Jojo upang maging isang police.
“Examination was really tough, so when I knew I have to take the test I trained harder to make sure that I would pass it,” wika niya nang aking itanong kung paano niya pinagtagumpayan ang mga ito.
Isang champion, instructor at police – ‘yan si Jojo James Sta-gen. Marahil isang tanong na naglalaro sa isip ninyo – paano niya nakamit ang tagumpay niyang ito? ‘Eto ang naging sagot niya: “Don’t be lazy, always do something. You have to be productive. Not just bara-bara ka lang, you have to plan ahead.



