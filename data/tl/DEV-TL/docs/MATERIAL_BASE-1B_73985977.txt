Gustong mabuntis
By George Nava-True II November 30, 2016
Nalulumbay ako at hindi ko alam ang gagawin ko. Halos isang buwan na delayed ang mens ko.

Irregular ito. Nagpacheck-up ako at meron daw akong polycystic ovary.

Mabubuntis pa kaya ako? â€” Name withheld.
Ang polycystic ovary syndrome (PCOS) ay pangkaraniwan na problema ng endocrine system na makikita sa mga babae na pwedeng manganak. Lumalaki ang obaryo at nagkakaroon ng cysts o follicles na siyang dahilan ng madalang o mahabang mens o ang pagdami ng androgen o male hormones sa katawan ng babae. Bukod sa irregular mens (na sumusulpot pagkalipas ng 35 na araw o walang mens sa loob ng apat na buwan o mas matagal pa), maaring mangalbo o kumapal ang buhok (hirsutism), magkaroon ng taghiyawat, at manaba ang babae. Kung dumating ang mens, pwedeng konti o madami ito.
Hindi alam ang dahilan nito pero kutob ng doktor na may kinalaman ang pagdami ng insulin, ang hormone na ginagawa sa pancreas na tumutulong sa maayos na paggamit ng asukal o glucose na nagbibigay ng energy sa katawan.
Kung meron insulin resistance, hindi nagagamit ng mabuti ang insulin kaya mas madami ang inilalabas ng pancreas. Pwede rin manggaling sa pamamaga ng katawan ang PCOS at namamana din ito.
Kung ma-detect agad at magpapayat, maiwasan ang mga komplikasyon tulad ng diabetes at sakit sa puso. Maari rin magdulot ng mataas na cholesterol, pamamaga ng atay, infertility, depresyon, cancer, at abnormal uterine bleeding ang PCOS.
Sa umpisa, titingnan ng doktor kung epektibo ang diet at exercise laban sa PCOS. Maaring bigyan ka ng combination birth control pills na may estrogen at progestin para maging normal ang mens.

Kung hindi ka hiyang dito, baka pwede ang progesterone na iinumin sa loob ng 10 hanggang 14 na araw kada-isa o dalawang buwan. May proteksyon ka din laban sa endometrial cancer. Another choice is metformin para bumaba ang insulin level ng katawan.
Para maka-ovulate at mabuntis, kailangan uminom ng clomiphene o sabayan ito ng metformin. Kung hirap pa rin ang pagbuntis, meron gonadotropins na pwedeng ma-inject sa katawan. Last but not the least is letrozole na makatulong sa pagbubuntis.



