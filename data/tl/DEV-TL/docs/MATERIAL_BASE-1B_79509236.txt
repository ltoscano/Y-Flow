
Pagproseso ng tulong medikal at iba pang ayuda sa N. Cotabato mapabibilis na

October 06, 2016

LUNGSOD NG KORONADAL, Okt. 6 (PIA)--- Mapabibilis na ang pagpoproseso sa mga tulong medikal at iba pang ayuda dito sa lalawigan.

Ito ay matapos buksan kamakailan ang Philippine Charity Sweepstakes Office (PCSO) sa Provincial Capitol, Barangay Amas dito sa lungsod.

Ayon kay Governor Emmylou Mendoza, mas lalawak na ang pagbibigay ng serbisyo para sa mamamayan sa ayuda ng PCSO. Maliban din sa mabilis na pagpoproseso ng mga tulong medikal ay matututukan na din ang mga ayudang kailangan ng mga mamamayan.

Dagdag pa ng gobernadora, ang pagkakaroon ng PCSO sa probinsya ay patunay na pinalalakas ng pamahalaan ang adbokasiyang, Serbisyong Totoo.

Samatala, kasabay naman ng pagbubukas ng PCSO ay ang pamimigay ng mga ambulansiya sa apat na mga lokal na pamahalaan sa probinsya at isang bayan sa S. Cotabato. Ito ay kinabibilangan ng Midsayap, Libungan, Kidapawan City at Kabacan partikular sa University of Southern Mindanao sa North Cotabato at bayan ng Banga naman sa South Cotabato. (SJDuerme-PIA12/JSta.
Cruz-NorthCot Media Center)



