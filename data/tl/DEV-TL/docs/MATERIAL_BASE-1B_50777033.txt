Manila OQT tagumpay
By @dbuzzketball July 14, 2016 Tapos na ang FIBA OQT at tiyak naming naging maganda ang impression ng mga taga-ibang bansa sa Pilipinas dahil naging maganda naman ang hosting natin.
Nais lang naming batiin si MVP at si Mr. Al Panlilio dahil magaling ang naging pag-organize ng tournament. Puwedeng-puwede na si Al Panlilio sa nalalapit niyang trabaho bilang head ng Samahang Basketbol ng Pilipinas.
Nais rin nating batiin ang mga big bosses ng MOA Arena na sina Edgar Tejerero na manager ng MOA Arena at si Arnel Gonzales. Malaki ang security risk kapag ganyang nagpapalaro ka ng mga teams mula sa ibang bansa.
Pero naging magaling ang supervision ng MOA lalung-lalo na sa security kaya natapos ng maayos ang FIBA OQT.
Saludo kami sa inyo, MVP, Mr. Panlilio, Mr. Tejerero at Mr. Gonzales at sa lahat ng tauhan ng MOA Arena at Samahang Basketbol ng Pilipinas.
Congrats din sa TV5 dahil maayos nilang naihatid sa buong Pilipinas ang coverage ng FIBA games.
Bukas na magbubukas ang bagong conference ng PBA.
At sa nakita naming tune-up games, mukhang marami ang magagaling na imports.

Maging ang mga nakita naming Asian imports ay magagaling din.
That should make the competition tighter and better.
Tatlo na ang namamayagpag sa seniors division ng NCAA at ‘yan ay ang Mapua, San Beda at Arellano.
Kapag ‘di sila napigilan, mukhang on the way na ‘yang tatlo na ‘yan sa Final Four.
Lalong tumatagal, lalong nagiging obvious ang lakas ng line-up nila.



