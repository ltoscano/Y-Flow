50 bakbakan papagitna sa PNYG-Batang Pinoy ngayon By Ramil Cruz November 26, 2016 Lampas sa 50 buntalan agad ang magpapasinaya sa 10th Philippine National Youth Games-Batang Pinoy National Championships 2016 ngayon sa Tagum City Trade Center na malapit sa main venue na Tagum City Sports and Tourism Center sa Davao Del Norte.
“We had to start early because of the overwhelming entries,” sambit kahapon ni Association of Boxing Alliances in the Philippines executive director Ed Picson na magpapatakbo sa slugfest.
Umabot sa libo ang mga kalahok na maglalabu-labo sa pitong dibisyon na may 24 gold at silver each at 96 bronze medals. Pero bukas pa, Nob. 27 magpu-full-blast ang mga aksyon sa weeklong sportfest para sa 17 pang ibang sports bago ang tradisyunal na opening ceremonies sa alas-tres ng hapon kung saan guest of honor si 8-time world boxing champion Sen. Manny Pacquiao.
Ang iba pang mga lalaruin ay ang archery, arnis, badminton, baseball, basketball 3-on-3, chess, cycling, judo, karatedo, lawn tennis, pencak silat, sepak takraw, softball, swimming, table tennis at volleyball, na may pinakamalaking bilang ng mga kalahok.
Nob. 28 ang labanan sa medal rich athletics kasabay ang dancesports, triathlon, weightlifting at wrestling. May 24 sports ang ilalatag sa Tagum City habang dalawa lang sa Metro Manila. Susulong ang gymnastics sa Dis. 4-11 sa Rizal Memorial Gymnastics Center sa Malate at ang wushu ay sa Dis. 5-8 sa PhilSports Arane sa Pasig.



