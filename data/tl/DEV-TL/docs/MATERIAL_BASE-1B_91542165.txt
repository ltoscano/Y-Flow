Angel, nakabinbin pa sa DARNA
Lolit, irita kay Sandara
By GORGY RULA August 13, 2016 Angel Locsin
UMALIS patungong Amerika si direk Erik Matti kaya hindi pa niya masagot kung talagang si Angel Locsin na ba ang gaganap na Darna sa pelikula.
Matagal nang pinag-uusapan ang project na ito pero wala pa ring pahayag ang mga taong involved.
May lumabas na isyung si Angel na raw, pero wala pang nagkumpirma. Tinanong namin ang isa sa mga producers na si Dondon Monteverde, wala pa rin siyang pahayag kaugnay rito. Sabi lang niya, wala pa siyang naririnig mula sa Star Cinema kung sino na talaga.
Pero malamang na sa susunod na taon na ito magsisimula, kaya mukhang hinihintay na lang talaga na maging okay na si Angel na kakayanin na nito ang mga mabibigat na eksena sa naturang pelikula.
***May nagkukuwento pa rin sa amin na malaki ang nagastos ng produksyon sa teaser pa lang ng Darna na ginawa nila at ipinalabas noong nakaraang Metro Manila Film Festival.
Halos isang linggo rin ang shoot na iyun pero nagkaroon daw ng aksidente kung saan ilang talents ang nasugatan.
Sabi naman ng ilang taga-produksyon, nagkaroon ng aksidente pero naagapan at naipagamot ang ilang talents na nasugatan.
Hindi na idinetalye sa amin kung ano ang nangyari, pero naayos na raw at napagamot ang ilang nasugatan sa aksidente sa shoot.



