Health benefits of sexual activities

NAGTATAKA ka ba kung bakit lagi na lamang parang nanghihina si misis o kaya’y madaling mapagod sa mga gawaing bahay?
Halos gusto na lamang humilata at tinatamad sa kanyang mga gawain dahil sa kakulangan niya sa enerhiya.
Baka kasi nakukulangan ang kanyang katawan sa sex!
Ayon kasi sa pag-aaral, ang sex ay may magandang dulot sa kanyang kalusugan.
Base sa inilathala sa The Journal of Sexual Medicine, ang kababaihan na madalang makipag-sex, o dalawang beses sa isang buwan lamang makipag-sex, ay mas malimit na magkasakit kaysa sa nakararanas ng regular orgasms.
Batay din sa pananaliksik ng Women’s Health Program sa Monash University sa Australia, ang mga babaeng nakapagpapalabas ng orgasmo nila nang regular ay mas mataas ang level ng energy, madalang magkasakit at may mas magandang psychological outlook.
Isa ring dapat ipunto, ang pakikipagtalik ay hindi lamang basta makaraos lamang. Importanteng malaman ng lalaki kung naihahatid nito ang kanyang misis sa climax. Ang climax kasi ang nakapagbibigay sa babae ng mataas na energy. Ito’y nagdudulot din ng mga health benefit para sa kanya.
Samakatuwid, dapat lamang na bigyan ng regular sexual activities ang mga misis. Importante ito na kahalintulad lamang ng lagian nang ipinapayo ng doktor na uminom ng maraming baso ng tubig araw-araw o kaya’y katumbas ito ng pagkain ng 8 – 10 servings ng prutas at gulay.
Ilan sa mga benepisyong nakukuha ng kababaihan sa sex ay nakatutulong itong magtanggal ng stress at nakapagpapababa ng blood pressure.
Nabatid pa na ang pakikipag-sex dalawang beses sa isang linggo ay nakapagbibigay ng mataas na level ng antibody na tinatawag na immunoglobulin A o IgA, na nagpoprotekta upang hindi kaagad magkaroon ng colds at hindi rin makapitan ng iba’t ibang infections.
Ito rin ay isang magandang exercise na nakapagpapa-burn ng kanilang mga calories. May pag-aaral din na ang sex ay maganda sa puso.
Nakapagpapatatag din ito ng Pelvic floor muscles.
At higit sa lahat, malaking tulong ito sa mga may insomnia dahil nakapagbibigay ang sex ng masarap na tulog sa buong magdamag.
Dapat lamang tatandaan ng mga mister na kailangang mahatid nila ang kanilang mga misis sa finish line – kung ninanais nilang maging malusog at malakas ang kanilang minamahal.
Kaya’t huwag isisi kay misis kung malimit ang kanyang pakiramdam na tinatamad at hindi ka mahainan ng masarap na hapunan sa tuwing ikaw ay dumarating galing sa iyong trabaho. Baka kasi nagkukulang ka na sa kanya sa sex. MARJORIE DACORO



