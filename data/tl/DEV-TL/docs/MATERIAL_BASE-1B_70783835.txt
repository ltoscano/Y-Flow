Fil-Am Lions Club, nagbigay ng mga libro sa Nueva Vizcaya

August 24, 2016 Ben Moses Ebreo

BAYOMBONG, Nueva Vizcaya, August 24 (PIA) – Nagbigay ng libreng mga libro ang grupo ng San Francisco Filipino-American Lions Club(SFFALC) kamakailan sa Nueva Vizcaya bilang tulong sa mga nangangailangang paaralan.

Ayon kay former Governor Ruth Padilla, ang mga libro ay ibinigay sa Nueva Vizcaya General Comprehensive High Schoo l(NVGCHS) sa bayan ng Bayombong, Solano East Central School (SECS) at Bintawan National High School (BNHS) sa bayan ng Solano at Quezon National High School (QNHS) sa bayan ng Quezon.

Ang mga libreng libro ay naglalaman ng children’s lessons, reference, Christian lessons, biology, history, science, math at geography lessons.

“Malaki ang pasasalamat natin sa SFFALC dahil ito ay makakatulong sa mga paaralan na nagpapatupad ng K-12 Program, lalo na ang mga nahihirapang mga paaralan. Lubos ang aming pasasalamat sa donasyong ito,” pahayag ni Padilla.

Ang book donation ay inisyatibo ng provincial government at ng SFFALC sa administrasyon ni former Governor Ruth Padilla. (ALM/BME/PIA 2-Nueva Vizcaya)



