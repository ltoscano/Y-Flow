Tumulong sa pagsugpo ng child labor- DOLE

April 15, 2016 Lucia F. Brono

LUNGSOD QUEZON, Abril 15 (PIA) -- Nananawagan ang Department of Labor and Employment (DOLE) sa publiko na tumulong sa pagsugpo ng child labor sa pamamagitan ng pagreport ng mga insidente kaugnay nito. Hinimok ni DOLE Secretary Rosalinda Dimapilis-Baldoz noong Martes, Abril 12, ang publiko na tumawag sa DOLE Call Center S.M.I.L.E. na may Hotline number 527-8000 para sa mga “child labor concerns” o pag-uulat ng mga kaso ng child labor sa mga barangay upang makatulong sa pagsugpo nito. “Dapat magkaisa ang lahat at makilahok sa kampanya laban sa child labor upang masegurong hindi makararanas ang mga bata ng mga pang-aabuso, kapabayaan, eksploytasyon, diskriminasyon o ano pa mang mga kondisyon na makasasagabal sa kanilang paglaki,” paliwanag ni Baldoz. Sinabi rin niya, na sa ulat ni OIC Director Gerry S. Rubio ng Labor Communications Office na namamahala sa DOLE Call Center na mula noong Pebrero ay nakatanggap na ang kanilang tanggapan ng 13 tawag. Ang mga ito ay nakatuon sa mga bata sa minahan, mga aktibidad na maituturiing na “child labor”, proseso ng child labor rescue o Sagip Batang Mangagawa; kaibahan ng child work sa child labor; at ang proseso ng pagkuha ng “child labor-free establishment certificates”. Karamihan sa mga tawag ay mula sa the National Capital Region (NCR). Pinaigting ng DOLE ang kampanya laban sa child labor sa pamamagitan ng kanilang programang “Child Labor-Free Barangays” na inilunsad noong 2012.

Layunin ng kampanyang magkaroon ng pagbabago at makakuha ng suporta at pangako ng pakikiisa mula sa iba’t ibang “stakeholders” upang tuluyang mawala ang child labor sa lahat ng barangay na siyang unang political unit ng ating bansa. Sa datos ng DOLE, abot sa 163 mga business establishment ang nagawaran ng Child Labor Free Certificates simula noong 2013 nang inilunsad ang programa. Secretary Baldoz also said that in 2015, DOLE Regional Offices have awarded Child Labor-Free Certificates to 58 establishments, bringing to 163 the number of establishments certified as child labor-free since 2013. Ang Child Labor-Free Establishment ay iginagawad sa isang kumpanya o establisyemento na walang nagtatrabahong bata o kaya ay hindi gumagamit ng mga produktong gawa sa pamamagitan ng paggamit ng child labor. Samantala, ang Sagip Batang Manggagawa, ay isang advocacy program ng DOLE na inilunsad noong taong 1993. Ito ay bahagi ng estratehiya ng pamahalaang nasyunal upang mabawasan ang mga batang manggagawa. Isang inter-agency ang binuo na tinawag na Quick Action Team upang rumesponde sa mga kaso laban sa mga batang manggagawa na nagtatrabaho sa matitinding kapaligiran o kalagayan. Kaakibat ng gawain ng grupo ang tuklasin, subaybayan at magsagawa ng nararapat na aksyon laban sa mga insidente ng mga batang manggagawang nasa sukdulang kaabaabang kondisyon. Sa National Capital Region, tatlong barangay ang natukoy na may mataas na bilang ng batang manggagawa. Ang tatlong barangay ay nasa lungsod Quezon at kasama dito ang mga barangay ng Pasong Putik, Commonwealth at Holy Spirit. Nagsasagawa naman ng mga pamamaraan ang mga opisyales ng barangay katulong ang DOLE-NCR upang mabigyan ng karampatang interbensiyon ang mga pamilya ng mga bata katulad ng pagsasanay o livelihood training, pautang para sa puhunan sa pagtitinda o anumang negosyo at iba pa. Sa karagdagang impormasyon, tumawag lamang o pumunta sa DOLE Call Center, o SMILE (Serbisyong Magalang, Mahusay na Impormasyon ) na nakalagak sa Labor and Employment ng DOLE sa lahat ng rehiyon. Ito ay bukas mula Lunes hanggang Sabao mula ala sais ng umaga hanggang 6:30 ng gabi. (DOLE/RJB/LFB/PIA-NCR)



