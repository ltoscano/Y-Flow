I KNOW BETTER!: PAULO AVELINO, WALANG TIME SA ANAK KAY LJ
“Busy siya, eh!” -- LJ
By Jun Nardo January 18, 2017 Hindi pa inaagaw ni Paolo Contis kay Paulo Avelino ang dapat na daddy duties niya sa anak ng huli kay LJ Reyes na si Aki. Galing sa New York si LJ kasama sina Paolo at Aki para magbakasyon nu’ng holidays at bisitahin na rin ang ina (ni LJ) na based sa Big Apple.
“Hindi naman ganoon ‘yon. Walang agawang nangyayari! Ha! Ha! Ha! Walang agawang nangyayari,” sabi ni LJ sa grand presscon ng bago niyang series sa GMA na Pinulot Ka Lang Sa Lupa.
May papel pa ba si Paulo kay Aki? “Kung gusto niya.

O, ‘di ba? Ha! Ha! Ha! Kung gusto niya,” ulit ng aktres.
Nagagawa pa ba niya ang obligasyon sa anak nila?
“Busy siya eh! Owww? Akala mo, huh! May baon ako!” tugon ni LJ.
Hinahanap ba ng bata ang ama?
“Siyempre, kilala naman niya. Oo naman, kilala naman niya. Hinahanap naman siya.
Siyempre, nakikita niya sa TV,” sagot niya.
So, okey lang na hindi nakikita ni Aki si Paulo?

“Busy rin kasi si Aki eh! Ha! Ha! Ha!” biro ng aktres.
Kumusta naman si Paolo?

Kelan ang kasal nila?
“Okey naman. Marami pang inaayos,” bulalas niya.
LJ, ayaw nang maghubad!
“Ang laki na ni Aki!” — LJ
Bale ngayon lang uli nagkaroon ng drama series si LJ. Pero kailangan pa rin niyang magpaseksi sa ilang eksena.

Baka naman insecure siya kay Ryza Cenon na nagpaseksi na rin sa series niyang Ika-6 Na Utos?
“Hindi nga. Siya naman muna. Okay na ako. Siya naman muna ang magpaseksi. Okay na ako. Ang laki na kasi ni Aki eh,” katwiran ni LJ.
Si Julie Anne San Jose ang makakabangga ni LJ sa mga tarayan at dramahan. Sa TV plug, lamon na lamon niya sa aktingan si Julie Anne, huh!
“Hindi. Grabe. Hindi kaya.

Kailangan lang talaga matapang ako. Kaya mukhang ganoon,” sagot niya.
Pagdating kay Ara Mina na lumabas na nanay niya sa series, wala si LJ sa bansa nang lumabas ang isyung ‘yon.
“Tinatanong na lang nga ako ng mga tao.

Wala akong alam. Wala akong idea. Medyo nagulat din ako na may isyung ganoon pagkauwi ko.
“Gusto ko rin namang makasama si Ate (Ara). Si Cristine, kapatid niya, ka-close ko ‘yon.
Tapos, siya lagi kaming nagkikita ni Ate Hazel (Ara).

Gusto ko ring matuloy ‘yung magandang nasimulan naming working relationship.

Kasi marami na rin kaming magandang nakunan na eksena.
“Meron din kaming eksena na magaganda na sayang naman,” paliwanag ni LJ.
Sa January 30 na ang pilot ng Pinulot Ka Lang Sa Lupa mula sa direksyon ni Gina Alajar.



