PSC aayudahan sa PSI By Ramil Cruz January 5, 2017
Aayuda ang ilang mga mambabatas sa Philippine Sports Commission (PSC) sa pamamagitan nang pagsasabatas sa Philippine Sports Institute nito para mapakalat ang makabago’t siyentipikong sports sa bansa.
Siniwalat kahapon ito sa press briefing nina PSC Executive Director Carlo Abarquez at PSI National Training Director Marc Edward Velasco kaugnay sa pormal na paglulunsad sa PSI sa Enero 16 ni Pangulong Rodrigo Duterte sa PhilSports Arena sa Pasig City.
“It was former Lanao del Norte Governor Khalid Dimaporo and Lanao del Norte 2nd Dist. Rep. Aliyah Dimaporo who proposed and submitted that the PSI be turn into a law so that it will stay on even if there will be changes in the administration and of the appointed leaders in the PSC,” esplika ni Abarquez. “Nakakatuwa dahil almost all of our lawmakers in the Congress, the League of Governors, Mayors as well as in the Senate and then also sa DILG and with DepEd and CHED wanted the PSI to stay. It will be good na maging isang batas siya para masiguro na kahit wala na kami dito kapag nagpalit ng bagong pamunuan, o presidente, ay patuloy pa rin ang talent identification, ang sports science at ang proseso para sa pagdidiskubre sa talento ng ating mga kabataan at pagtuturo ng mga bagong kaalaman sa mga coaches at sports administrators,” litanya naman ni Velasco.
Anang dalawang opisyal, ang Pilipinas lamang ang tanging bansa sa Asya na walang katulad sa isang paaralan para sa sports na maibibigay sa pagtatayo ng sports institute.
Mismong si Pangulong Duterte ang magpapasimula sa inauguration ng PSI kasama si PSC Chairman William “Butch” Ramirez habang inimbitahan din ang iba pang sports officials mula sa Senado, Kamara, Local Government Units at iba pang ahensiya upang saksihan ang keynote speech ng Punong Ehekutibo.
Naunang pinaliwanag ni Ramirez na ang PSI ay base sa misyon ng administrasyon ni Duterte sa pagtaguyod at pag-aangat ng kundisyon ng sports sa bansa mula sa grassroots hanggang sa elite level.
“The athletes and coaches will have a better idea what PSI is going to offer to them in the inauguration, and what the PSI will bring to the table. As for the other stakeholders, it will show how the PSI will be the main driving force of PSC in grassroots and elite athletes.
Inilaan ng PSC ang P25-million monthly operational budget para magamit sa pagbili ng mga makabagong kagamitan para sa pagsusuri sa mga atleta, pati na sa strength and conditioning at maging sa nutrisyon at training.
Nakasaad sa proyekto ang Grassroots Sports Development Program nito na nakatuon sa apat na parte ng athletes talent identification na sa (1) training of pool of researchers, (2) testing phase, (3) talent selection at ang pagpasok sa mapipiling atleta sa SMART KIDS program.



