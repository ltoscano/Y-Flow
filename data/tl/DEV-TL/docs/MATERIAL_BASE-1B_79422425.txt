BIG 3 NG CAVS HINDI NAAWAT
January 10, 2017 Hindi pa nakalaro si Kyle Korver sanhi ng ilang isyu pang kailangang ayusin sa Atlanta, kaya ang Big Three ng Cleveland muna ang humawak ng manibela ng Cavaliers sa pagdismantel sa Suns, 120-116, Linggo sa Phoenix (Lunes sa Manila).
Si LeBron James ang namuno, umiskor ng 28 points (11 of 17 shooting), habang kumana si Kyrie Irving ng 10 of 20 field goal attempts para magdagdag ng 20 points.
May 25 points si Kevin Love sa paghablot ng Cavaliers sa ikalawang sunod na panalo at 28th sa 36 laro. Si Korver, hinugot sa pamamagitan ng trade mula sa Atlanta, ay hindi maisalang ng Cavaliers dahil ang physical ni Mike Dunleavy sa Hawks ay hindi pa nakukumpleto, ayon sa report.
Si Dunleavy ay nais maging free agent at humihingi ng buyout mula sa bago niyang koponan.
Sina Channing Fry at Iman Shumpert ay nag-ambag ng tig-10 points sa Cleveland.
Naputol naman sa dalawa ang win streak ng Suns, kahit pa nga maganda ang inilaro nina Eric Bledsoe at Devin Booker, na may 31 at 28 points, ayon sa pagkakabanggit.
Ito rin ang ika-27 talo ng Phoenix sa 39 games.
Sa Los Angeles, nilimitahan ng Lakers ang Orlando Magic sa siyam na puntos lang sa third quarter at magaang na dumeretso sa 111-95 win.
Nanguna sa opensa ng Lakers si Julius Randle, na angat ng dalawa sa halftime, pero nakuha ang control sa third period, 19-9.

Ikalawang sunod na panalo ito ng Lakers, tungo sa 15th win sa loob ng 41 laro.
May 19 points si Randle at nine rebounds, habang sina Dâ€™Angelo Russell at Brandon Ingram ay may tig-17 points.
Siyam na puntos naman ang naiambag ni Jordan Clarkson.



