2,000 pumadyak para sa SAF 44 By Betchai Julian January 23, 2017 Umaabot sa 1,000 hanggang 2,000 siklista ang lumahok sa “Commemorative Ride for the Heroes” bilang paggunita sa ikalawang taong anibersaryo ng Mamasapano encounter na ikinasawi ng SAF 44.
Tatlong araw bago ang ikalawang taong anibersaryo, ginunita na ng Philippine National Police (PNP) ang 44 na miyembro ng Special Action Force na nasawi sa madugong engkuwentro sa pamamagitan ng sabay-sabay na pagbibisikleta mula Luneta patungong Silang, Cavite na kinabibilangan ng mga pulis at ilang pamilya ng SAF 44.
Bandang alas-sais ng umaga nang simulan ang programa kung saan nag-alay ng bulaklak at dasal ang PNP para sa nasawing SAF commandos sa Camp Bagong Diwa sa Taguig.

Mula Luneta Park sa Maynila, nagbisikleta ang mga nakiisa sa programa patungong Camp General Mariano Castañeda sa Silang, Cavite.
Ilan sa dinaanan ng kanilang ruta at ang SAF headquarters sa Taguig, SM Sta. Rosa at SAF Training School sa Fort Sto. Domingo sa Laguna.
Sa January 25 ay gugunitain ang ikalawang anibersaryo ng Mamasapano encounter.



