
RAID SA RICE HOARDERS AT ILIGAL NA SUGAL SA BATANGAS

NI-RAID ng CIDG ang mga bodega na nag-iimbak daw ng bigas…amen – dahil sa wakas ay nagising ang administrasyong PNoy sa nangyayaring ganito.
At ang ginawang raid, headline sa lahat ng news dahil ang namuno ay walang iba kundi sina DILG Sec. Mar Roxas at Sec. Francis ‘Kiko’ Pangilinan. Daming nadiskubre ng dalawang kalihim – bukod sa rice hoarding, nagkakaroon daw ng hukos-pukos sa mga bigas nakaimbak ng bigas sa mga bodega.
Sa isa ginagawang kalokohan ay ang tinatawag na ‘palit-sako’ scheme. Ito yaong NFA rice na inililipat sa ibang sako para palabasing magandang uri ng bigas.
Pinapalabas itong sinandomeng o iba pang magandang klase ng bigas kapag ito’y mabibili na sa mga commercial retail outlet, tulad palengke. Tayo namang mga mamimili, sarap na sarap sa nabili nating sinandomeng pero ang katotohanan, ang kinakain na pala natin ay NFA rice.
Ngunit ang pinakamasamang ginagawa ng mga warehouse owner o rice hoarder ay ang pagpapakain sa atin ng mga marumi at sira nang bigas. Nakita naman natin sa mga TV report ang iniipis at dinadagang mga bigas na matapos isailalim sa paglilinis ay ibinebenta sa atin ng mga rice hoarder.
Kung tutuusin, mura ang halaga ng bigas, pero dahil sa rice hoarding, nagkakaroon ng rice shortage kaya sumobra ang taas ng presyo ng bigas.
Pustahan tayo, laman ito ng nalalapit na SONA ni PNoy. Sana ‘di lang papogi ang mga raid na ito.
Sana’y maging totoo ang administrasyong Aquino.
MADAM ANGIE AT ATE VI
Isang Madam Angie, na nagpapakilalang ‘bestfriend’ ni Gov. Vilma Santos, ang may hawak daw ngayon ng lotteng at jueteng operation sa Batangas.
Ang sentro ng operasyon ni Madam Angie ay ang Tanauan city, ka-partner ang isang Kap. Mike. Paging, Col. Christopher Olazo.
Nakapag-o-operate rin ng stl bookies sa Poblacion, Tanauan City sina Lito at ang matandang Biscocho at sa Brgy. Pantay na Matanda at Pantay Bata ay si Kap. Lucido ang operator ng STL Bookies.
Sa San Juan na ang hepe ay si Maj Pablo Aguda ay talamak ang STL bookies ni Kap. Nelson at Fress; sa San Jose ay sina Kap. Noel, Kap Ineo at Kap Indo at sa Ibaan ay si Acebo.
Sa Rosario ay ‘di matinag ang baklayan ni alias Marcing Legarte loob ng Tombol Cockpit sa Brgy. Quilib.



