Veterans Reg’l Hospital, naglunsad ng 'Bike For Life' program

April 27, 2016 Ben Moses Ebreo

BAYOMBONG, Nueva Vizcaya, April 27(PIA) – Inilunsad ng Veterans Regional Hospital(VRH) kamakailan ang “Bike for Life” program upang mapalakas ang samahan ng mga employees, itaguyod ang malusog na pamumuhay at pakikipag-ugnayan sa ibang government hospitals sa northern Luzon. Ani Dr. Cirilo Galindez, VRH chief, ang launching ng “Bike for Life” program ay nagsimula sa tatlong araw na pagbibisikleta ng 200 – kilometrong daan mula San Jose City, Central Pangasinan, San Fernando La Union, Baguio City at Ambuklao, Benguet patungong Kayapa, Nueva Vizcaya. “Dahil dito, nagkaroon ng pakikipag-ugnayan ang mga health workers sa ibang mga hospital ng pamahalaan na dinaanan naming,” pahayag ni Galindez. Ang grupo ng “Bike for Life” program ay bumisita sa mga medical centers ng northern luzon gaya ng Region 1 Training and Medical Center (R1TMC) sa Dagupan City, Pangasinan, Ilocos Training and Regional Medical Center (ITRMC) sa San Fernando La Union at Baguio General Hospital and Medical Center (BGHMC) sa Baguio City. Ani Galindez, dahil sa tagumpay na launching ng programa, itutuloy nila ito bilang regular gawain upang mahikayat ang iba na sumali sa kanilang advocacy hinggil sa healthy lifestyle. (ALM/BME/PIA 2-Nueva Vizcaya)



