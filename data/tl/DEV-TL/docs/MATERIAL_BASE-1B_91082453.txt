Blackwater Elite wagi sa Malaysia By Elech Dawa June 5, 2016 Sinimulan nila Carlo Lastimosa at Gilbert Bulawan ang pananagasa sa second half upang talbusin ng Blackwater Elite ang Chien Hsin University of Science and Technology ng Taiwan, 99-81 kahapon sa simula ng 2016 Penang Chief Minister Cup International Basketball Invitational Championships sa Penang, Malaysia.
Umalalay sa unang dalawang quarters ang Elite kung saan ay abante sila ng 10 puntos, 48-38 pero umalagwa sila sa second half dahil sa pananabas ni Lastimosa at hustle ni Bulawan.
Tumipa si Lastimosa ng 20 points kasama ang tatlong treys, nagsimulang uminit si Lastimosa ng maibaba sa pitong puntos ang lamang ng Elite sa third kaya naman nahawakan nila ang 78-61 papasok ng fourth period. “Maganda naman ang pinakita natin, but if they can learn from their mistakes, mas magiging maganda ang lalaruin natin sa susunud na mga games,”saad ni Blackwater coach Leo Isaac.
Bukod sa pagbibigay ng enerhiya sa team, kumana rin si Bulawan ng nine points at six rebounds off the bench.
“Special mention to Gilbert Bulawan because of his effort on the defensive end. The effort and energy na binibigay niya, it awakens the players dahil kung kaya niya, kaya rin nila,” dagdag ni Isaac.
Nag-ambag din si backup point guard Raphael Reyes ng 16 puntos habang si Reil Cervantes ay may 11 para sa Elite na naghahanda para sa PBA Governors Cup sa susunod na buwan.
Susunod na laro ng Blackwater ang Thailand Pea Basketball Club.
Hindi umubra ang maliliit na Thais sa matatangkad at maliliksing Zhejiang Chouzhou Commercial Bank-China, 89-68 sa opening game.



