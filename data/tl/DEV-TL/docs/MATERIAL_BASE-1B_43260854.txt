Walk for Life isinagawa para sa mga seniors

October 05, 2016 Nino S. Donato

CAUAYAN CITY, Isabela, October 5 (PIA) â€“ Dinaluhan ng mga Senior Citizens ang 'Walk for Life' sa isang mall dito sa lungsod bilang bahagi ng pagdiriwang ng Elderly Filipino Week.

Ani Shiela Marie Estudillo, Mall Manager ng SM City Cauayan, mahigit 500 Senior Citizens ng lungsod ang dumalo sa nasabing aktibidad.

Aniya, maliban sa fun walk, nagkaroon din ng Zumba dance, medical mission at Philhealth registration para sa mga senior citizens na may sakit at wala pang Philhealth cards.

"Nagagalak ang pamunuan ng SM City Cauayan dahil maraming Senior Citizens ang dumalo sa kauna-unahan walk for life na ginanap sa nasabing mall," dagdag ni Estidullo. (ALM/NSD/PIA-2 Isabela)



