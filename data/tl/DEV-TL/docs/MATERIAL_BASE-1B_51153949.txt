
Mga kagamitan sa pagsasaka, ipinamahagi ng city agriculture office ng San Pablo

August 23, 2016

LUNGSOD NG SAN PABLO, Laguna, Agosto 23 (PIA) –Namahagi kamakailan ng iba’t ibang farm tools sa mga herbs organic farmers sa Barangay San Francisco ang tanggapan ng city agriculture office (CAO).

Maliban sa farm tools, naipamahagi rin sa mga farmer recipients ang may 300 sakong abono (vermicast), 40 drums, at 400 seedlings ng guyabano at lansones.

“Ang lahat pong ipinamigay na kagamitan sa pagsasaka ay amin pong personal na hiniling sa Department of Agriculture Region IV-A na ipinagkaloob naman po nila at hindi kami nabigo,” sabi ni city agriculturist Elizabeth Eseo.

Lubos din ang pasasalamat ni Eseo kay Maror Loreto Amante sa patuloy na suporta sa mga programang pang-agrikultura ng kanilang tanggapan.

“Hindi lamang pagsasalin ng teknolohiya kundi pagtulong rin sa mga magsasaka na magkaroon ng mga angkop na kagamitan sa pagsasaka ang ginagawa ng aming tanggapan,” pagtatapos ni Eseo. (CIO-SPC/PIA-Laguna/cpg)



