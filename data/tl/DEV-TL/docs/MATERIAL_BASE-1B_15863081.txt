Matagumpay na Reyd sa 49th IB na Nagsasagawa ng Oplan Bayanihan

NPA Camarines Norte (Armando Catapia Command)

April 29, 2012
Panimulang Ulat ng Armando Catapia Command (BHB-Camarines Norte):
Alas 12:11 ng tanghali kanina (Abril 29), matagumpay na nireyd ng BHB ang 49th IB na nagsasagawa ng Oplan Bayanihan-Peace and Development Team (PDT)
sa Brgy Ma-ot, Labo Cam Norte. Nakahimpil ang sampung elemento ng 49th
IB sa Barangay Hall, nang salakayin ng mga pulang mandirigma kaninang
tanghali.

Nasamsam ng BHB ang anim na M16 armalayt,
isang K3 Saw-Machine Gun, isang kalibre 45 at isang laptop. Sa
panimulang ulat, tatlo ang namatay sa aktwal na labanan at may mga
sugatan sa panig ng militar. Kasabay sa mga kaswalti ang commanding
officer nito na si 2Lt Eric Estravelio. Walang kaswalti sa panig ng BHB.

Ang tropang ito ng 49th IB ang may kagagawan sa karumal-dumal na
pagmasaker sa pamilya Mancera noong Pebrero 25 sa Purok 6, Brgy. Malaya,
Labo kung saan namatay ang dalawang bata kasabay ang kanilang ama na si
Benjamin Mancera. Nararapat na pagbayarin ang mga berdugong tropa ng
49th IB sa walang-awang pagpaslang sa dalawang bata na sina Michael (10
taong gulang) at Richard (7 taong gulang).

Mabangis na nananalasa sa buhay at kabuhayan ng mga magsasaka sa
bayan ng Labo ang berdugong mga tropa ng 49th IB na nagsasagawa ng
operasyong Oplan Bayanihan sa ngalan umano ng “kapayapaan” at
“kaunlaran”.

Ang PDT ay ang dating tinatawag na SOT,
ang pagpapalit ng pangalan ay pagtatangka ng rehimeng US-Aquino na
burahin at tabingan ang madugong rekord sa paglabag sa karapatang pantao
ng mga dati nang SOT ng militar.

Simula pa noong Enero, sinaklaw ng mga operasyon ng Oplan Bayanihan
ng 49th IB ang 14 baryo sa bayan ng Labo. Ang paghimpil ng mga PDT
sa mga sentrong baryo ay paglabag sa mga batas ng digma kaugnay sa
paggamit ng mga pampublikong pasilidad at matataong lugar sa pagbabase
ng mga militar. Nailalagay sa panganib ang kaligtasan ng mamamayan sa
pagbabase ng PDT sa mga barangay hall, day care centers at sa mismong sentro ng baryo. Ginagawang human shield ng mga militar ang mga taumbaryo.

Ang reyd na ito ang tugon ng BHB sa
kahilingan ng mamamayan na bigyang hustisya ang malupit na pagmasaker sa
pamilya Mancera nitong Pebrero 25. Matagal nang nananawagan ang
mamamayan dito na palayasin ang 49th IB sa mga barangay sa Labo na
nilulunsaran ng Oplan Bayanihan, dahil sa malupit na rekord nito ng
paglabag sa mga karapatang pantao.



