Ex-boxing champions swak sa Rio Olympics July 10, 2016
Swak sa 2016 Rio Olympics sina professional boxers Amnat Ruenroeng ng Thailand at Hassan N’Dam ng Cameroon.
Si Ruenroeng, dating IBF flyweight champion at si N’Dam, ex-WBO middleweight champion, ay kapwa makakalaro sa Olympic Games sa Brazil, sa kabila na natalo sa finals ng qualifying event sa Venezuela.
Ang dalawang nabanggit lamang ang maituturing na sikat na professional boxers na tumugon sa desisyon ng AIBA na pinapayagan ang pagsabak ng mga pro boxers sa Rio Games.

Ang 36-anyos na si Ruenroeng ay tinalo sa second round sa kanyang lightweight bout kay Mexico’s Lindolfo Delgado.
Matatandaang sumabak din si Ruenroeng sa Beijing Olympics.
Talo naman si N’Dam ng unanimous decision kay Juan Carlos Carillo ng Colombia. Sumabak na rin si N’Dam noong 2004 Athens Olympics.



