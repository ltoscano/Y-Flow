V-LEAGUE SEMIS TICKET IKAKAHON NG POCARI By Elech Dawa October 24, 2016
Sasakyan ng Pocari Sweat ang impresibong three-set win sa title contender Customs sa pakikipagtipan sa Laoag ngayon sa Shakey’s V-League Season 13 Reinforced Conference sa Philsports Arena sa Pasig.
Winalis si Alyssa Valdez at ang Transformers 25-22, 25-22, 25-14 noong Sabado, nakatanaw ang Lady Warriors sa pangalawang titulo ngayong taon matapos mag-reyna sa Open Conference. Natisod sa unang laro ang Pocari Sweat bago kumadena ng tatlong sunod na panalo para mapalakas ang tsansa sa susunod na phase.
Huling hirit na ng Power Smashers (2-3) ngayon, umaasa pa silang sumampa sa Final Four sakaling makuha ang panalo sa Lady Warriors.
UST pa lang ang nakasisiguro sa F4 sa nilistang 5-1 record sa event na inisponsoran ng Shakey’s at suportado ng Mikasa at Accel.
Magkasalo sa second spot ang Pocari at BaliPure sa 3-1 cards, pang-apat ang Customs (3-2).
Magkakaldagan ang mga problemadong Air Force at UP sa second game.
Importante ang laban ng dalawa, kapit ng Lady Jet Spikers ang 2-3 card, 2-4 sa Lady Maroons.



