PBA: Aasinta ng playoff tie sa quarterfinals By Ramil Cruz January 15, 2017
Games ngayon:
(Smart Araneta Coliseum)
4:30 p.m. — Blackwater vs. Alaska Milk
6:45 p.m. — TNT KaTropa vs. Star
Kapwa mga aasinta ng tie sa playoff para sa quarterfinals spots ang tatlong teams samantalang hahabol doon ang isa pa sa pagbabalik-Smart Araneta Coliseum sa Quezon City ngayon ng PBA Philippine Cup eliminations.
Tokang mag-derby sa playoff slot sa quarters ang kasalo sa fourth na TNT KaTropa (4-3) at kabuhol sa eight place na Star (3-4) sa 6:45 evening makalipas ang duwelong Alaska (4-3) at kahanay sa sixth na Blackwater (4-4) sa 4:30 afternoon. Durugtungan ng Aces ang last victory sa Star noong Miyerkules 97-90 samantalang babangon ang Elite mula sa kambal na tilapon, pinakabago nu’ng Enero 6 laban sa two-time defending champion San Miguel 118-93.
Tatayo naman ang Texters mula sa 110-98 upset loss sa NLEX may isang linggo na ang nakakalipas sa Angeles City habang titingkayad sa magkasunod na pagkabarog ang Hotshots na tumaob sa Ginebra 86-79 bago sa mga galamay ng mga maggagatas.
Malamang na muling kumuha ng enerhiya’t lakas ang Aces kina Vic Manuel, Calvin Abueva, RJ Jaul at JVee Casio na mga lumaklak ng 25, 23, 16 at 10 points ayon sa pagkakasunud-sunod nang matimbog ang Star.
Nagsasalpukan pa kagabi ang Ginebra (3-4) at Meralco (2-6) sa Petron Blaze Saturday Special sa University of San Agustin gym sa Iloilo City sa rematch ng mga protagonista sa 2016 Governors’ Cup kung saan nangibabaw ang Gin Kings sa Bolts.



