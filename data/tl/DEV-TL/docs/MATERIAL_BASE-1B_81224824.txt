Serena Williams babandera para sa Manila Mavericks (Sa IPTL sa susunod na taon)

Posted by: Tracy Cabrera
on August 13, 2015
in Sports

PANGUNGUNAHAN ni world’s number one Serena Wil-liams ang Manila Mavericks sa pagbabalik sa Interna-tional Premier Tennis League (IPTL) sa Disyembre ngayong taon.
Nagsagawa ang liga ng draft noong nakaraang Abril 12 na si Williams, na lumahok sa torneo para sa Singapore Slammers nitong nakaraang taon, ay napili para sa Manila team.
Bukod kay Williams, lalahok para sa Mavericks sina Jo-Wilfried Tsonga, Mark Philippoussis, Ri-chard Gasquet, Jarmila Gajdosova, Borna Coric, Sabine Lisicki, at Fil-Am Treat Huey.
“Adding Serena really adds more depth to the team,” ayon kay SM Lifestyle senior manager Clementine Poblete-Apacible. “We’ve got a well-rounded team that should be able to compete for the championship.”
Samantala, babandera naman si Rafael Nadal para sa Indian Aces na nagkampeon ng nakaraang taon, kasama sina Gael Monfils, Agnieszka Radwanska, Fabrice Santoro, Ivan Dodig, Sania Mirza, at Rohan Bopanna.
Ang UAE Royals, na unang pumili sa draft, ay kabibilangan nina Roger Federer, Ana Ivanovic, Coran Ivanisevic, Marin Cilic, Daniel Nestor, Kristina Mladenovic at Tomas Berdych.
Maglalaro para sa Singa-pore Slammers si Miami Open winner Novak Djoko-vic will play kasama sina Nick Kyrgios, Carlos Moya, Marcelo Melo, Belinda Bencic, Thanasi Kokkinakis at Karolina Pliskova.
Lalahok sa panglimang team sa IPTL ang bagong tatag na Japan Warriors, na pangungunahan ng crowd-darling na si Maria Sharapova.
Dating naglaro para sa Mavericks, makakasama ni Sharapova sa kanyang team sina Marat Safin, Lucas Pouille, Daniela Hantuchova, Leadner Paes, Vasek Pospisil, Kurumi Nara at Kei Nishikori.
Gaganapin ang ikalawang season ng IPTL mula Disyembre 2 hanggang Disyembre 20 ngayong taon.



