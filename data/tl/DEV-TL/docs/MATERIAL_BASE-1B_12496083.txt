OH LABAN KA?!: Ai Ai, feeling ‘alila’ sa mga anak sa US!
By REY PUMALOY November 6, 2016
Para sa mga anak ay laging ibinababa ni Ai Ai delas Alas ang kanyang sarili at isinasaisantabi niya ang kanyang pagiging isang sikat na TV at movie personality, o ang pagiging Comedy Queen.
Makikita sa kanyang Instagram account ang mga kaganapan sa buhay niya ngayon habang nasa States siya. Doon ay isang simpleng tao at ina ng kanyang mga anak ang papel ni Ai Ai.
Galing si Ai Ai sa ilang shows sa States para sa GMA Pinoy TV, at pagkatapos ay ginugol na niya ang iba pa niyang araw sa pagaasikaso sa kanyang mga anak. Literal na nagpaka-alila si Ai Ai sa States para pagsilbihan ang kanyang anak na si Sophia. Masisilip sa kanyang IG wall ang isang short video kung saan naglilinis ng sasakyan ng anak si Ai Ai.
Walang make-up, naka-panlamig at pambahay lang na sumusuot ang komedyana sa loob ng sasakyan habang bina-vacuum ang sasakyan.
“Kaya ‘di ako masyadong makapag-post mama duty muna ako (kasama ba to? ‘Di ba luto lang Sophia Andrea? Kakaloka, dumi..nikan republic carumba (car) ni bebe girl super vacuum si Mudra (mother). I want to dedicate this to you hahahaha @sophiadelasalas ayan bagong ligo na si baby carumba mo.”
Bago nito, nag-post si Ai Ai na nakatalungko siya sa isang mesa na parang pagod.
Sabi ng bida sa pelikulang AREA sa kanyang sitwasyon, “Pagoda (pagod) Philippines. Nag-grocery. Nagluto. Na-haggard. Pinicturan. Ayan tulaley, nganga.”
Sa Pilipinas maraming kasambahay si Ai Ai at assistant na siyang gumagawa ng mga ninanais niya na hindi niya kayang gawin dahil sa pagiging abala niya. Pero kapag nasa Amerika ito at kapiling ang kanyang mga anak, hands-on ang komedyana.
Maliban pa ito sa pagkakaroon niya ng dedikasyon sa kanyang partner na si Gerald Sibayan na kasama niya sa lahat ng mga tour abroad niya. Kaya nga kahit marami na ring pinagdaanan sa kanyang buhay pag-ibig si Ai Ai, walang dudang isa pa rin siyang mabuti at ulirang ina.



