Push Mo Toh!: Heart, katakam-takam sa mga afam sa Paris! By Glenn Regondola October 26, 2016
Syala. Fashionista. Bonggadera. Kabogera!
Ito nga ang puwedeng sabihin sa huling IG posts ni Heart Evangelista kung saan parang nagkaroon siya ng isang fashion pictorial sa Paris, ang sinasabing Fashion Capital of the World.
Eh, ano pa nga ba ang magiging dating nito base nga sa mga larawang ‘yon na ang drama niya ay, ‘If a picture paints a thousand words, then, why can’t I paint you?’ O, kaya naman ay, ‘The face that launch a thousand ships.’ Naman palaman!
Kaka-proud lang na talaga namang sa gitna ng mga foreign beauties ay hindi maitatanggi na lutang ang Pinay beauty ni Heart sa pinaghalo mang iba’t ibang lahi. Well, yeah, naroon nga raw noon pa man ang expensive lifestyle ni Heart hindi lamang para magpa-eklat sa Paris kundi para asikasuhin ang napabalitang meeting niya sa isang manufacturer na may kinalaman sa Hermes products.
Well, kung matutuloy nga ang lahat, bukod sa mga ‘pangpainggit’ niyang piktyurs na ‘yon, eh, makikita na natin ang kanyang paintings na nakalagay sa isa sa pinakamamahalin at talagang sosyalerang produkto sa buong mundo.
Limited edition nga lang daw ito kung kaya ayaw na niyang palampasin pa ang pagkakataon dahil bukod sa showbiz kung saan din siya abala, isa nga ito sa mga nag-aagaw ng panahon niya sa ngayon.
Hindi lang naman kasi siya basta isang artista lang, kundi isa siyang alagad ng sining. Artist, kumbaga.
Kaya habang wala pa siyang sinisimulang proyekto bilang isang Viva talent, doon muna siya naka-concentrate ngayon.
How true na sa kabila ng pagiging Mrs. Heart Escudero niya ay marami pa ring afam ang napapalingon sa kanya habang nagki-click ang camera at habang pose siya nang pose?



