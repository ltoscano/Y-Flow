Baby Falcons guard una sa stats race By Elech Dawa December 24, 2016
Hawak ni Adamson guard Encho Serrano ang trangko sa statistics pagkatapos ng first round ng UAAP Season 79 juniors basketball tournament.
Winalis ng Baby Falcons ang pitong laro sa pangunguna ni Serrano, at sa tikas ng laro ay nakatipon na ng 73.4286 statistical points base sa datos ng Imperium Technology.
Second ang 5-foot-11 guard sa scoring department sa 19.3 points per game, may averages pang 8.1 rebounds at 1.9 assists.
Nakabuntot kay Serrano si SJ Belangel ng Ateneo na may 70.5714 SPs, kasunod si Juan Gomez de Liano (69.2857) ng UP Integrated School.
Kinumpleto nina John Lloyd Clemente (64.5714) ng NU at Kenji Roman (60.1429) ng FEU-Diliman ang top 5.
Nasa No. 2 ang defending champion Bullpups (6-1), sunod ang Baby Tamaraws (5-2), magkabuhol ang Junior Maroons at De La Salle (2-5).
Sa Jan. 14 babalik ang second round action sa Filoil Flying V Centre.
Double-double ang average ni Belangel (15.7 points, 10 rebounds) per game para sa Blue Eagles na nasa No. 4 sa 4-3. Una sa scoring si Gomez de Liano (20 per), league-leader sa rebounds si Roman (11.6 per).



