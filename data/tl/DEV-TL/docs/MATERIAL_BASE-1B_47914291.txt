USA 5 minasaker ang China July 26, 2016
LOS ANGELES (AP) — Nagpitpit si Kevin Durant ng 19 points, kumampay si Klay Thompson ng 17 at pas!!pasang nirolyo ng US men’s basketball team ang second straight blowout exhibition victory, 106-57, kontra China noong Linggo ng gabi (Lunes, Manila time).
Pumader si DeMar DeRozan ng 13 points sa kanyang hometown, at nagkaliskis si DeMarcus Cousins ng 12 points at seven rebounds sa isa pang impressive performance na nagbukas sa Americans’ pre-Olympic tour.
Samantalang patuloy na pinag-aaralan ang kahinaan ng kanilang teammates at nangangapa pa sa player rotations, nagpakita naman ang bagong balangkas na team nang mabilisang pag-angat laban sa mga oposisyong walang current NBA players. Nagbaon pa si Los Angeles Clippers center DeAndre Jordan ng 12 points at ginalamay ang mahigpit na depensa patunay ng three blocks para sa Americans, na sinakal ang Chinese sa 30.9 percent shooting.
Makalipas talupan ang showcase tour sa 111-74 pagplakda sa Argentina sa Las Vegas nu’ng Biyernes ng gabi, pinulbos naman ng mga Amerikano ang mga Tsino sa senaryong ito sa dinumog na Staples Center.
Wala pang talo ang Americans sa game sapul pa sa 2006 world championships. May 47-1 sila sa exhibitions sapul nang akuin ng NBA stars ang roster nu’ng 1992, undefeated buhat pa rin noong 2004.
Si Anthony lang ang holdover sa Americans’ starting lineup mula sa Las Vegas. Si Krzyzewski ang nagpasok kay Paul George kasama sina Anthony, Jordan, Kyle Lowry at DeRozan, na ang mga pamilya’y nanood sa courtside.
Patok na sinimulan ni Jordan ang exhibition sa pagbutata sa first possession ng mga Intsik at naka-alley-oop dunk sa kabilang bahagi ng court para sa unang puntos ng mga Kano.



