DOH: Paputok victims nasa 524 na By Noel Abuel January 3, 2017
Umabot na sa 524 ang kabuuang bilang ng mga naging biktima ng paputok sa nakaraang New Yearâ€™s Day.
Ayon kay Department of Health (DOH) Asec. Eric Tayag, 521 sa mga biktima ay naputukan at tatlo ang nakalunok ng firecrackers.
Sa nasabing datos, 426 ay pawang mga lalaki o 82 porsyento. Karamihan sa mga naputukan ay nanggaling sa Metro Manila, na umaabot sa 297.
Tinukoy naman na pangunahing uri ng paputok na nakapaminsala sa 177 biktima ay ang Piccolo.
Nasa 98 ang napinsala sa mata o 19 percent ng kabuuang bilang ng firecracker related injuries.
Sa kabila nito, mas mababa pa rin ang nasabing bilang kung ihahambing sa 874 na biktima noong nakaraang pagsalubong sa Bagong Taon.
Karamihan pa rin sa mga biktima ay pawang mga bata na gumagamit ng piccolo.
Apela pa ng DOH sa taumbayan na umiwas na sa paggamit ng firecrackers upang mabawasan ang mga napipinsala nito.



