HEALTH FRONTIERS: Nasusuka Bakit masakit ang sikmura ko? Nahihilo at nasusuka rin ako kahit wala nang maisuka. Ang sakit ng sikumura o abdominal pain ay maraming pangalan. Itoâ€™y tinatawag din na stomach ache, tummy ache, gut ache at belly ache. Lahat tayo ay nakararanas nito paminsan-minsan. Pero kapag madalas o tuluy-tuloy ito, dapat alamin ang dahilan nito. Kapag biglaan, sobrang sakit at nasusuka ka, maaaring sintomas ito ng delikadong sakit tulad ng intestinal obstruction o appendicitis. Isa pang dahilan nito ay food poisoning na dulot ng salmonella o gastroenteritis.
Kapag ang sakit ay nasa bandang kanang itaas at kumakalat sa dibdib, likod o balikat, maaaring meron kang gallbladder problem tulad ng gallstones o sakit sa puso.
Kung pabalik-balik naman ang sakit, baka meron kang inflammatory disease ng large intestine lalo na kapag may kasamang diarrhea at lagnat. Ang isa pang dahilan ay peptic ulcer na sumasakit tuwing gabi o kapag walang laman ang tiyan mo. Nawawala ang sakit kapag kumain ka dahil nababawasan ang stomach acid sa tiyan.
Para makasiguro, pumunta sa doktor. Maraming dahilan ang sakit ng sikmura. Kadalasan hindi delikado ito pero kailangang magpatingin sa doktor kung hindi ka makagalaw o makaupo dahil sa sobrang sakit. Kailangan din ang tulong ng doktor kapag may ibang sintomas tulad ng dumi na may dugo o masakit na dibdib.



