Batang Pinoy gymnastics arangkada By Ramil Cruz December 5, 2016
Bubuksan ngayon ang 10th Philippine National Youth Games-Batang Pinoy Championships 2016 gymnastics competition sa paglalabu-labo ng mga kalahok sa unang event na Women’s Artistic Gymnastics sa Gymnastic Center sa loob ng Rizal Memorial Sports Complex sa Malate, Manila.
Binanggit kahapon ni Anna Mae Carrion ng Gymnastics Association of the Philippines-Batang Pinoy secretariat, na may 152 kababaihan ang WAG na magpapasiklaban sa Category I, II at III.
“We’re going to have first the opening ceremony at 8:00 am today and then we will immediately start the tournament for the WAG,” ani Carrion sa aktibidad na maaaring daluhan ng mga opisyal ng PSC na sina chairman William Ramirez, commissioner Fatima Celia Kiram, PNYG-BPC overall project director Ronnel Abrenica at program, research and development division chief /PNYG-BPC project manager Dr. Lauro Domingo, Jr. at GAP president Cynthia Carrion-Norton.

Malamang na madagdagan pa ang mga entries sa iba’t ibang LGU ng Metro Manila at mga karatig probinsya sa buong bansa para naman lumahok sa susunod na mga araw na labanan sa Rhythmic Gymnastics, Men’s Artistic Gymnastics at Aerobics Gymnastics.
Kasabay rin ngayong alas-otso ng umaga ang taolu at sanda events ng wushu na ihahatag naman sa PhilSports Arena sa Pasig City na aabutin ng Dis.

8. Kabilang ang wushu at gymnastics sa 26 sports sa taong itong Batang Pinoy, na ang 24 ay natapos na nu’ng Biyernes sa Tagum City, Davao del Norte.



