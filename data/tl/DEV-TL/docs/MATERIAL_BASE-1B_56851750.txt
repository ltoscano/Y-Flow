
LENI ITSA-PUWERA ULI! By Boyet Jadulco June 16, 2016
Una, walang cabinet position. Ikalawa, walang courtesy call. Ngayon naman, ayaw isama ni President-elect Rodrigo Duterte si Vice President-elect Leni Robredo sa kanyang inagurasyon sa Hunyo 30.
Kinumpirma ng kampo ni Robredo na magkakaroon ng hiwalay na inagurasyon ang Presidente at Bise-Presidente ng bansa matapos tumanggi ni Duterte na magsama sila sa inagurasyon sa Malacañang.
Ayon kay Boyet Dy, head of transition team ng VP, ihahanda na nila ang simpleng inagurasyon ni Robredo sa Hunyo 30 kasunod ng naging desisyon ni Duterte.
“We were informed by the team of President-elect Rody Duterte about their preference to hold the inauguration separately. While we have been preparing for a joint inauguration, we respect their decision and will begin our own preparations for a simple and modest ceremony,” ayon kay Dy.
Inilahad naman ni Dy na si Robredo ay manunumpa sa kapitan ng pinakamalayo at pinakamahirap na barangay ng Camarines Sur.
Wala pa silang napipiling lugar pero ang inagurasyon ng VP ay gagawin lang sa Metro Manila.
“The ceremony will be conducted in Metro Manila, where Vice President-elect Leni Robredo wishes to be sworn in by Capt.

Ronaldo D. Coner of Brgy. Punta Tarawal, Calabanga, the smallest, farthest and poorest barangay in Camarines Sur,”ayon kay Dy.



