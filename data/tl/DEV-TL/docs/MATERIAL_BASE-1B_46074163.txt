Boobsie, makulay ang buhay!
“Nambabae ang mister ko, gumanti ako, nambabae rin ako!” – Boobsie Wonderland
By Jojo Gabinete June 23, 2016 Pinili namin na interbyuhin si Boobsie Wonderland dahil sa aming pakiramdam na makulay ang buhay niya. True enough, hitik sa mga karanasan na kapupulutan ng aral ang life story ni Boobsie na 14-years old nang pumunta at nagtrabaho sa Japan bilang cultural dancer dahil pineke niya ang edad para mabigyan ng magandang buhay ang kanyang pamilya.
Lingid sa kaalaman ng marami, naging contestant si Boobsie aka Mary Jane Arrabis sa Feeling Sexy ng Eat Bulaga noong 2001. Siya ang nanalo na Miss Talent at third runner up.
“Alam nina Kuya Jose (Manalo) at Allan K. na contestant ako noon ng Eat Bulaga. Hindi pa ako comedienne, Japayuki pa lang ako noon kasi maaga akong nag-Japan. Malaking bulas ako at magaling sumayaw. “Sayang nga, hindi ko na mahanap ‘yung mga litrato ko sa contest,” ang nanghihinayang na pahayag ni Boobsie na isang taon na banned sa Eat Bulaga dahil sa pagsali niya sa mga contest ng ABS-CBN.
“May kontrata ako na one year sa Eat Bulaga pero naputol ‘yon dahil nagkaroon noon ng mga contest sa ABS-CBN, sumali kami eh bawal ‘yon.
“Nanalo ako sa I Wanna Be, contest ni Ai Ai delas Alas, sumali ako sa Babae Po Ako, contest ni Tuesday Vargas, tapos gag show. Panalo ako palagi eh nabalitaan ng Eat Bulaga, na-ban ako ng Eat Bulaga,” ani Boobsie.
Nagpakasal si Boobsie noong March 2016 pero nakiusap siya na huwag nang pag-usapan ang “partner” niya na malaki ang kontribusyon sa kanyang pagbabagong-buhay. Naranasan ni Boobsie ang marangya na pamumuhay pero nawala ang lahat ng mga pinagpaguran niya sa Japan dahil nalulong siya sa sugal.
Nabaon sa utang si Boobsie dahil sa pusoy at hindi sa pagpunta sa casino. Nagpapasalamat siya sa Diyos at sa showbiz dahil nabayaran niya ang lahat ng mga pagkakautang mula nang magkasunod-sunod ang kanyang mga television guesting at show.
Lumabas ang kapilyahan ni Boobsie nang magkuwento ito tungkol sa kanyang lovelife at sa mga Hapon na nakarelasyon niya noon.
“Madami! Mautak ako…masarap makipag-dyowa sa Hapon kasi hindi isyu sa kanila ang virginity. Kumbaga, kapag nakipagtalik sila sa’yo, masakit pa rin kasi ang pampadulas nila, wasabi!” ang seryosong kuwento ni Boobsie na sinundan nito ng malutong na halakhak.

;Seriously speaking, naranasan ni Boobsie sa isang lalake at tumagal ng labingtatlong taon ang pagsasama nila pero hindi sila nabiyayaan ng anak.
“Ang akala kasi ng asawa ko, pasok na, singit lang pala. Hahahahaha!
“Maraming pagkakataon (na muntik magbuntis) pero hindi nabuo.
“Kasal kami, naghiwalay kami dahil babaero siya, may bisyo. Nagkakita pa rin kami ngayon. Masakit sa kanya (na artista na ako). Parang baliw nga, nililigawan uli ako.
“Sabi ko, ang tagal na nating hiwalay. Masyado nang malalim ‘yung mga pinagsamahan natin sa mga partner natin. Bakit ka pa nag-iisip nang ganyan?
“Ako ang nang-iwan sa kanya. Ang balita, nambababae, umuwi ako from Dubai, nakumpirma ko, may babae siya kaya gumanti ako, nambabae rin ako,” nagbibiro pero ang may katotohanan na pag-amin ni Boobsie.



