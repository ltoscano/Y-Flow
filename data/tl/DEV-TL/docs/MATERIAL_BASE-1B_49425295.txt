
Focus

Focus (Lk. 10: 38-42) Nagmimisa si Father Mike. Malayo ang iniisip niya. Wala sa loob ang pagmimisa. Sabi niya: “..Kunin ninyo at kanin ito. Ito ang aking katawan na ihahandog sa iyo.” Lumapit sa kanya ang sakristan at ang sabi: “Father, microphone po iyang itinataas ninyo…” Ganiyan ang nangyayari kapag wala sa sarili, kapag walang konsentrasyon sa ginagawa. Kailangang buong-buo ang sarili sa ginagawa para hindi mawala. Kailangang nandun ang puso at isip para di maligaw.

Ganyan ang ginawa ni Maria. Samantalang ang kapatid niyang si Marta ay balisang balisa at abalang abala sa maraming bagay, si Maria ay nagbigay ng kaniyang sarili sa pakikinig kay Hesus. Naka-focus siya kay Hesus at wala ng iba pa. At iyon ay hindi aalisin sa kaniya. Hwag maligaw. Focus lang.

Concentrate. Kaya yan...



