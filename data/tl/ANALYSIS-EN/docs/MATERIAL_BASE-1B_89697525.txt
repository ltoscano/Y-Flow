<1>	TAGAMASID: Nagbabalik si Abueva! By Jimmy Cantor January 23, 2017 Hanggang ­ngayon ay marami pa rin ang hindi maintindihan ang desisyon ni coach Tab Baldwin na hindi ­isama sa Gilas Pilipinas noong isang taon si Calvin Abueva.	observer: Abueva's comeback! by Jimmy Cantor January 23, 2017 until now, still a lot cannot understand the decision of coach Tab Baldwin in not including Calvin Abueva in Gilas Pilipinas last year.
<2>	Kung inyong natatandaan, puring-puri ni Baldwin si ­Abueva noong maglaro ito para sa Gilas sa FIBA Asia tournament na ­ginanap sa China kung saan tinalo tayo ng mga Tsino sa finals at nakopo ang nag-iisang Asian slot para sa Rio de Janeiro Olympics.	if you can remember, Baldwin greatly praised Abueva when he was still playing for Gilas in FIBA Asia tournament held in China where we were defeated by the Chinese in the finals and conquered the single Asian slot for the Rio de Janeiro Olympics.
<3>	Pero nang gawin ang FIBA Olympic qualifying tournament sa bansa, isa si ­Abueva sa mga manlalarong hindi nasama.	but when the FIBA Olympic qualifying tournament was held in the country, Abueva was one of the players who was not included.
<4>	Marami ang nadismaya dahil alam nilang kailangan ng koponan si ­Abueva.	a lot was dismayed because they knew the team needed Abueva.
<5>	Handa itong makipagpalitan ng mukha para sa bola at gagawin nito ang lahat para sa ­bayan.	he is ready to exchange a face for the ball and he will do everything for the country.
<6>	Mukhang mababalik sa panibagong version ng Gilas na hahawakan ni coach Chot Reyes si Abueva.	seems to go back to a new version of Gilas where coach Chot Reyes will handle Abueva.
<7>	Noong nakaraang linggo, kina­usap ng pamunuan ng Samahang Basketbol ng Pilipinas ang management ng Alaska tungkol kay Abueva.	last week, the management of the Philippine Basketball Association talked to the management of Alaska about Abueva.
<8>	Hindi pa natin alam kung ano ang sagot ng Alaska pero kung pagbabasehan ang mga desisyon ng ­Alaska sa mga nakaraang national teams, malamang na bibigyan nila ng go- signal si Abueva para muling maglaro para sa Gilas.	we still do not know about the answer of Alaska but if based on the decisions of Alaska in the previous national teams, they might give a go-signal for Abueva to play for the Gilas again.
<9>	Katulad ng dati, magpapahiram ang bawat PBA team ng isang manlalaro para sa Gilas.	same as before, each PBA team lends one player for the Gilas.
<10>	At ayon sa mga katoto, ang ilan sa mga manlalarong napipisil ni Reyes ay sina June Mar Fajardo ng San Miguel Beer, Terrence Romeo ng GlobalPort, Japeth Aguilar ng Ginebra at Jayson Castro ng TNT Katropa.	and according to the teammates, some of the players that Reyes eyed on are June Mar Fajardo of San Miguel Beer, Terrence Romeo of GlobalPort, Japeth Aguilar of Ginebra and Jayson Castro in TNT Katropa.
<11>	Nag-retire na sa ­national team si Castro pero malamang na bumalik ito dahil kailangan pa rin ng Gilas ang kanyang serbisyo.	Castro already retired from the national team but he might come back because Gilas still needs his service.
<12>	Pero ang ­inaabangan ng karamihan ay ang pagbabalik ni Abueva sa ­national team.	but what the majority anticipates is the comeback of Abueva in the national team.
<13>	Sabi nga ng kanyang dating coach sa San Sebastian na si Allan Trinidad, “Tamang-tama si Calvin sa Gilas, kasi may puso siyang lumaro, handa siyang makipagpatayan at balian ng buto sa hardcourt. Alam ng bawat Pilipino ‘yan.”	told by his former coach in San Sebastian who is Allan Trinidad, "Calvin fits in Gilas, because he has heart when he plays, he is ready to kill and break bones in the hard court. every Filipino knows that."
<14>	Ganito rin kaya ang maasahan natin sa ibang mga manlalaro ng PBA na masasama sa listahan ni Reyes?	is this what we can also expect in other players of the PBA that will be included in Reyes' list?
<15>	Kasama sa listahan ni Reyes ang labing- dalawang manlalaro ng Gilas cadets na sina Mac Belo, Kevin Ferrer, Roger Pogoy, Carl Bryan Cruz, Von Pessumal, Russel Escoto, Ed Daquioag, Fonzo Gotladera, Matthew Wright, Mike Tolomia, Arnold Van Opstal, at Jio Jalalon.	included in Reyes' list are twelve players of Gilas cadets who are Mac Belo, Kevin Ferrer, Roger Pogoy, Carl Bryan Cruz, Von Pessumal, Russel Escoto, Ed Daquioag, Fonzo Gotladera, Matthew Wright, Mike Tolomia, Arnold Van Opstal and Jio Jalalon.
<16>	Ang tanong: Nasaan si Ray Parks Jr.?	the question: where is Ray Parks Junior?
<17>	Hindi ba talaga masasama si Gilas si Parks dahil hindi siya naglalaro sa PBA? Tatalakayin natin ‘yan sa mga susunod nating pitak.	will Parks not really be included in Gilas because he is not playing in the PBA? we are going to discuss that in our next column.
<18>	­Samantala, ngayon pa lang ay gani­to na ang sasabihin ­natin kay Abueva: Welcome back!	meanwhile, as early as now, this is what we are going to tell Abueva: welcome back!
