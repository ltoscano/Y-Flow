<1>	Stem cell therapy IWANAN muna natin sandali ang napakarami at masalimuot na isyu ng pulitika sa bansa.	stem cell therapy. let us leave the numerous and chaotic political issues in the country for awhile.
<2>	Sa halip ay bigyang pansin natin ang uso ngayon pero kontrobersyal na pamamaraan ng panggagamot na kung tawagin ay stem cell therapy.	instead, let us give attention to the trending yet controversial method of treatment which is called the stem cell therapy.
<3>	Kontrobersyal ang stem cell therapy dahil nakapaloob dito ang moral at ethical issue base na rin sa pamamaraan kung paano ito isinasagawa at kung saan nagmumula ang mga sangkap na ginagamit dito.	stem cell therapy is controversial because it includes the moral and ethical issue based on the method of how it is done and where the materials used here come from.
<4>	Sa aking pagkakaalam ay ilang pamamaraan ang ginagawa para ma-harvest ang stem cell na ginagamit sa panggagamot ng ibat-ibang uri ng gamot.	as I know it, there are methods being done in order to harvest the stem cell used in treating different kinds of medicine.
<5>	May mga practitioner na gumagamit ng mga stem cell ng tupa gaya ng karamihan sa Germany, samantalang iyong iba naman gaya ng mga nasa China at South Korea ay gumagamit ng stem cell mula sa inunan ng bagong silang na sanggol ng tao.	there are practitioners who are using the stem cell of a sheep like the majority in Germany, while others are similar to those in China and South Korea who are using stem cell from the embryo of a newborn infant of a human.
<6>	At dahil hindi pa nga tanggap sa mainstream medicine ang sistema ay umaani ito ng mga pagpuna at pagbatikos mula sa mga tradisyonal na mga manggagamot.	and because it is not yet accepted in the mainstream medicine, the system gathered criticisms and attacks from traditional doctors.
<7>	Base sa tala ay unang napagtuunan ng pansin ang pamamaraang ito nang matuklasan nina Ernest McCulloch at James Till na mga taga-Canada noong 1963, na puwede palang mapalitan ng bone marrow ang blood cells sa pamamagitan ng isang transplant operation.	based on the record, this method gained first attention in 1963, when Ernest McCulloch and James Till, from Canada, discovered that blood cells could be replaced with bone marrow through a transplant operation.
<8>	Base sa opisyal na depinisyon na ibinigay ng US National Institute of Health, sinabi nito na ang stem cell ay mga selula o cell na may kakayahang gumawa at pumalit sa nasirang cell sa loob ng katawan.	based on the official definition given by the US National Institute of Health, it says that stem cells are cells or cell which have the ability to create and replace the destroyed cell inside the body.
<9>	Sa madaling salita, malaking tulong ito sa mga tao lalo na iyong may mga malulubhang sakit gaya ng cancer, heart ailment at Alzheimer dahil nabibigyan na sila ng pag-asa na gumaling.	to summarize, this is a big help for the people especially those who have severe diseases such as cancer, heart ailment and Alzheimer because they are given a new hope to be cured.
<10>	Kung totoo kasi ay puwede nang mapalitan ng bagong stem cell ang mga nasirang stem cell sa katawan ng mga taong may sakit kaya puwede na ring magamot ang halos lahat ng klaseng sakit.	if it is real, the new stem cell can replace the destroyed stem cell in the body of the sick person so it can treat almost all types of diseases.
<11>	Sa personal kong karanasan ay naniniwala ako na totoo at epektibo ang stem cell therapy.	in my own personal experience, I believe that stem cell therapy is real and effective.
<12>	Nakita ko kasi kung paano ginamot ni Dr. Wilson Gan, na isang stem cell practitioner ang napakaraming mga tao na iba’t iba ang karamdaman.	I have seen how Doctor Wilson Gan, a stem cell practitioner, treated numerous people with different illnesses.
<13>	Bagama’t medyo may kataasan ang presyo ng ganitong klaseng pamamaraan ng panggagamot, ay malaking bagay ito para mas matagal pa nating makasama sa mundo ang mga may sakit nating mahal sa buhay.	even if this kind of method of treatment has a little bit of expensiveness in price, this is a huge matter so we can stay together for a long time here on earth with our loved ones who are sick.
<14>	Alam ko na ang mga tradisyonal na medicine practitioner ang mga pangunahing lumalaban para huwag mabigyan ng recognition at karampatang pagtanggap ang sistemang ito.	I know that traditional medicine practitioners are the primary objectors so that this system will not be given recognition and appropriate acceptance.
<15>	Sigurado kasing maapektuhan ang kanilang kita dahil wala ng magpapagamot sa kanila sakaling maging tuluyan nang maging isang standard industry practice ang stem cell therapy.	it is assured that their profit will be affected because no one will go to them for treatment if the stem cell therapy becomes a standard industry practice.
<16>	Para sa akin naman ay dapat bigyang pagkakataon at gawing legal ang stem cell therapy para naman mas maging kapaki-pakinabang ito, lalo na sa mga taong may malulubhang karamdaman.	for me, stem cell therapy should be given a chance and be made legal so it can be more beneficial, especially for people who have severe illnesses.
<17>	May kasabihan na lahat ng bagay na mabuti ay mula sa Diyos at kung mabuti at nakatutulong ito, ibig sabihin ay mula ito sa Diyos.	there is a saying that all good things come from the Lord and if it is good and beneficial, it means it comes from God.
