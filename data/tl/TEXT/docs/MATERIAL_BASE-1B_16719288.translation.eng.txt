<1>	Tuesday, December 11, 2012	Tuesday, December 11, 2012
<2>	Bicam, Kinundena ng mga Militante	Bicam, condemned by the militants
<3>	PRESS STATEMENT	press statement
<4>	Disyembre 10, 2012	December 10, 2012
<5>	Sa Pagsang-Ayon sa P35 Bilyong Target na Sin Tax sa Taong 2013	in approval to a P35 billion target of Sin Tax for the year 2013
<6>	BICAM KINUNDENA NG MGA MILITANTE!	Bicam, condemned by the militants!
<7>	LIMANG libong manggagawa, manininda at maralitang taga-lungsod ang nagtipon sa labas ng Hotel Sofitel Grand sa CCP Complex dala ang mga placards na may nakapintang, "Tama na, Sobra na! Sistema ng Pagbubuwis, Palitan na!", "P-Noy at Sin Tax, Pahirap sa Masa" at "Tax Revolt, Sagot sa Regressive Taxation!"	five thousand laborers, vendors and the urban poor have gathered outside Hotel Sofitel Grand in CCP Complex carrying placards painted with, "enough, too much! Tax System, time to change!" "P-Noy and Sin Tax, the suffering of the masses" and "Tax Revolt, the answer to Regressive Taxation!"
<8>	Bilang pagkondena sa naganap na sin tax bicameral conference na sumang-ayon sa P35 bilyong target na kita sa sin tax ng gobyerno para sa taong 2013.	as a condemnation to the held sin tax bicameral conference which agreed to P35 billion target profit from the sin tax of the government for the year 2013.
<9>	Ayon kay Gie Relova, Secretary-General ng Bukluran ng Manggagawang Pilipino - National Capital Region-Rizal (BMP-NCRR), "Abot-langit naming kinukondena ang naging pasya ng bicameral conference committee.	according to Gie Relova, Secretary-General of the Organization of Filipino Laborers -National Capital Region-Rizal (BMP-NCRR), "we are strongly condemning the decision of the bicameral conference committee.
<10>	Sobrang nasusuklam ang mamamayang Pilipino sa katrayduran ng pagkakapasa ng sin tax bill.	the Filipino citizens are vehement on the conspiratorial passing of the sin tax bill.
<11>	Taliwas ito sa 1987 Constitution na kung saan sinasaad nito na dapat ay paunlarin ang sistema sa pagbubuwis sa isang progresibong pamamaraan ngunit mas pinaboran ng mga mambabatas ang regresibong sistema na lalong magpapahirap sa mga miserable na ngang buhay ng taumbayan."	this is contrary to the 1987 Constitution where it states that the taxation system should be developed in a progressive manner but the lawmakers have favored a regressive system which contributed more to the suffering of already miserable lives of the citizens.
<12>	Bagamat matindi ang disgusto ng mga miltante sa Bicam, mabilis na dinagdag ni Relova na, "milyong manggagawa at magsasaka sa buong bansa ang kumukondena kay Pangulong Benigno Aquino III dahil sa pagpayag nitong maging sunud-sunuran sa mga utos ng mga pandaigdigang institusyong pampinansiya gaya ng International Monetary Fund at isang dambuhalang dayuhang korporasyon.	even though the militants have much disgust on Bicam, Relova quickly added, "millions of laborers and farmers in the whole country are condemning President Benigno Aquino III because of permitting to be obedient to the commands of the global financial institutions like the International Monetary Fund and to a one large foreign corporation.
<13>	Tutubo ng trilyong piso ang mga dayuhan nang walang lilikhaing hanap-buhay habang iniaalay sa altar ang ating lokal na industriya".	the foreigners will raise trillions of pesos without creative livelihoods while our local industries are being offered at the altar.
<14>	Ang tinutukoy ni Relova ay dambuhalang kumpanyang naka-base sa London na British-American Tobacco (BAT) na muling pumasok sa Pilipinas makaraang umalis noong 2009.	what Relova describes as the large company based in London is the British-American Tobacco (BAT) which will come back in the Philippines after it has left last 2009.
<15>	Ang pagbabalik ng BAT na gumagawa ng sigarilyong Lucky Strike ay magtatambak lamang ng sobra-sobrang tabako nito sa bansa.	the return of BAT which is manufacturing the cigarette Lucky Strike is only piling its excessive tobacco in the country.
<16>	Ang kumpanyang BAT ang malinaw na makikinabang sa isang batas sa sin tax na siyang paraan naman nito para basagin ang monopolyo sa mekado ng isang lokal na kumpanya na mangangahulugan naman ng paglaki ng market share nito.	the BAT company clearly benefits a law in sin tax which is its way to break the monopoly in the market of one local company which only means an increase of its market share.
<17>	Samantala, ayon naman kay Anthony Barnedo, Secretary-General ng Kongreso ng Pagkakaisa ng Maralita ng Lungsod - National Capital Region-Rizal (KPML-NCRR), isa sa nagtatag ng Peoples Coalition Against Regressive Taxation (PCART), "umaasa ang gobyerno na kikita sila sa pamamagitan ng sin tax pero sigurado, hinding-hindi hindi ito magaganap dahil sa taas ng presyo ng mga produktong tabako't alkohol, wala nang makakabili nito, tiyak na malulusaw ang industriya".	meanwhile, according to Anthony Barnedo, Secretary-General of the Congress of the United Urban Poor - National Capital Region - Rizal (KPML-NCRR), one of the founders of the Peoples Coalition Against Regressive Taxation (PCART), "the government is hoping that it can profit through the sin tax but surely, this will never happen because of the higher price of tobacco and alcohol products, no one can afford these, surely, the industry melts down."
<18>	"Hindi na rin natin dapat asahan na mapapaunlad nga ng gobyerno ang mga programang pangkalusugan sa bansa kahit pa sabihin nating maabot nito ang target na kita mula sa sin tax.	"we should not also expect the government to develop the health programs in the country even if we say that it can reach its target profit from the sin tax.
<19>	Ang pinangangalandakan nilang Universal Healthcare Program ay mananatili na lang panaginip na mauuwi sa bangungot kapag sinimulan na nila ang pagsasapribado sa dalawampu't anim na pampublikong ospital," dagdag pa nito.	the Universal Healthcare Program that they are boasting remains a dream which will only arrive in nightmare if the privatization of twenty-six public hospitals will be started," he added.
<20>	"Habang ipinagbubunyi natin ang ika-64 anibersaryo ng Universal Declaration of Human Rights (UDHR), mas pinili ng ating mga "kagalang-galang" na senador at kongresista ang labagin ang ating mga karapatan sa paggawa at proteksyon sa kawalan ng hanap-buhay.	"while we are celebrating the 64th anniversary of the Universal Declaration of Human Rights (UDHR), our highly "respectable" senators and congressmen have chosen to violate our labor rights and protection from job loss.
<21>	At dahil sa nakaambang masaker sa mga trabaho't kabuhayan at sa sistema ng pagbubuwis na inilalatag sa rehimeng Aquino, liniligawan nito ang isang panlipunang rebolusyon na tiyak nilang pagsisisihan," dagdag pa ng BMP lider.	and because of the impending massacre towards the work and livelihood and taxation system which is being prepared by the Aquino regime, it is courting a civic revolution which they will surely regret," the BMP leader added.
