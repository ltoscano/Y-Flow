<1>	Sunday, September 16, 2012	Sunday, September 16, 2012
<2>	Maging Mapili sa mga Relasyon	be selective with relationships
<3>	Sabihin mo sa akin kung sino ang mga kaibigan mo, at sasabihin ko sa iyo kung sino ka.	tell me who your friends are, and I'll tell you who you are.
<4>	21- Italaga na makiumpok at nakikiisa sa mga taong nakakatulong at nagpapahalaga sa iyo.	21- commit to mingle and be cooperative with the people who are able to help and value you.
<5>	Dalawa ang pangunahing pagpili sa buhay: tanggapin ang kinasadlakan mo bagama’t walang mainam na pagbabagong nangyayari, o tanggapin ang katotohanan na responsibilidad mo na paunlarin ang iyong sarili.	two are the main options in life: accept your situation despite no good changes happening, or accept the truth that it is your responsibility to improve yourself.
<6>	At magaganap lamang ito kung sadya kang mapili sa mga taong nakapaligid at nakakasama mo sa araw-araw.	and that will only happen if you are intentionally selective of the people around and spend time with you every day.
<7>	Narinig na natin ito, “Huwag isama ang bulok na mangga sa kaing ng mga mangga at mahahawa pa ang iba.”	we have heard this, "do not include the rotten mango in the basket of mangoes because the others will be contaminated."
<8>	Sa lahat ng larangan o anumang aktibidad; tulad ng mga manlalaro sa basketbol, mga kasapi ng samahan, o maging grupo na kalahok sa paligsahan, sila ay magkakasama bilang kaisang-pangkat.	in all fields or any activity; like players of basketball, members of an organization, or even a group participating in a contest, they are together as one team.
<9>	May pagkakaisa, bayanihan at nagtutulungan.	there is unity, cooperation and helping one another.
<10>	Masusing pinapangalagaan ang reputasyon ng samahan, subalit mayroon pa ring lumilitaw sa samahan na may sariling agenda o nakatagong paghahangad.	the reputation of the group is carefully looked after, but in the group there appears someone with a personal agenda or hidden desire.
<11>	Ito ang ‘bulok na mangga’ na nakakaapekto sa lahat, mapanira at lumalason sa moral ng buong samahan.	this is the 'rotten mango' that affects everyone, destructive and poisoning the morale of the whole group.
<12>	Hangga’t maaga inihihiwalay na ito para hindi makasira sa pangkat.	as early as possible it is separated so it cannot harm the group.
<13>	Iniiwasan ang mga ganitong tao, sa halip na makatulong ay siya pang nakakasira.	people like these are avoided, instead of helping are the ones who cause harm.
<14>	Aliwan na nila ang manibugho, mainggit, mangutya at manira ng kapwa.	their pastime is to be jealous, criticize and slander their neighbor.
<15>	Mabait sa harapan ngunit traydor sa likuran.	nice when in front of you but a traitor behind your back.
<16>	Walang paggalang sa pagkatao ng iba, makuha lamang ang hinahangad na kapakinabangan o kasikatan.	no respect for the character of others, just to obtain the desired benefit or fame.
<17>	Ang ganitong mga uri ng tao ay tinatakbuhang palayo, dahil aliwan na nila ang maghanap ng karamay.	these kinds of people are avoided at all costs, because it is their hobby to find sympathizers.
<18>	Kung ang kapasiyahan mo ay sumunod na lamang sa agos, alalahanin na ang ragasa nito ay pababa at hindi pasalunga, na kadalasan ay tinatangay ang mga basura sa dinadaanan at mga kapaitan sa buhay.	if your decision is to just go with the flow, remember that its current is downwards and not across, which usually carries garbage along the way and bitterness in life.
<19>	At sa katapusan, magigising ka na lamang na ginagawa din ang mga gawain ng iba na iyong sinamahan.	and in the end, you will just wake up doing the actions of your other companions.
<20>	Malaya tayo na piliin ang matuwid na landas, at makakamtan lamang ito sa mga matutuwid na tao.	we are free to select the straight path, and it can only be achieved through honest people.
<21>	Kung nais mong makatiyak ng tagumpay, palibutan mo ang iyong sarili ng mga matatagumpay na tao.	if you want to ensure success, surround yourself with successful people.
<22>	At kung nais mo naman na pawang kabiguan ang laging makamit, luminya ka at makisama sa mga taong may galit sa mundo, paladaing, mapagpuna, mahilig sa tsismis at mga panooring walang katuturan.	and if you want to always achieve failure, align yourself and hang out with people who have a grudge against the world, always complaining, critical, like gossip and shows with no sense.
<23>	Sila ay mga palaasa at tinanggap nang kusa ang kawalan ng pag-asa.	they are optimists and voluntarily accepted the lack of hope.
<24>	Huwag pansinin ang pangungutya ng iba na hindi ka marunong makisama, sistema lamang nila ito para ka makiramay sa kanila.	do not heed the jibe of others that you do not know how to get along, it is just their technique for you to sympathize with them.
<25>	Hindi mo makakayang baguhin ang kanilang pag-iisip, ang bagay na may kontrol ka lamang ay sa iyong sarili.	you cannot change their thinking, the only thing you have control of is yourself.
<26>	Pupunahin at pipintasan ka na makasarili sa iyong mga pag-iwas sa kanila at wala kang magagawa para dito.	you will be criticized and be picked at for being selfish in your avoidance of them and you cannot do anything about it.
<27>	Ang makakaya mo lamang ay pagpasiyahan kung papaano mo ipamuhay ang tamang buhay na nakatakda para sa iyo.	what you can only do is decide how to live the right life set for you.
<28>	Tandaan: Lahat tayo ay mayroong kapasiyahan na piliin kung sinong mga tao ang ating sasamahan at magiging karelasyon.	remember: all of us have the capacity to choose which people we will hang out and have relationships with.
<29>	Sa katapusan, ang mga pagpili na ito ang lumilikha kung sino tayo at kung ano ang ating magiging kapalaran.	in the end, these choices create who we are and what our fate will be.
<30>	Sa relasyon, dalawang pagpili lamang ang nakalaan para sa iyo: Una, sa kapaligirang nakagisnan mo, ay maging katulad ka nila, kusang tagasunod at umaayon ka na magustuhan ng lahat.	in relationships, only two choices are set for you: one, in the environment you are accustomed to, to be like them, voluntarily following and agreeing to be liked by all.
<31>	Pangalawa, ang maging ikaw sa nais mong uliran na pagkatao at makagawa ng kaibahan sa iba.	second, to be you in your desired ideal personality and create a difference for others.
<32>	Mapabuti o mapasama, ito'y katulad ng rumaragasang ilog, patungo lamang sa isang direksiyon at hindi ka na makakabalik pa.	whether good or bad, it is like a rushing river, heading only to one direction and you cannot go back anymore.
<33>	Bakit?	why?
<34>	Sapagkat anumang naikintal at naihinang mo sa iyong kaisipan ay mahirap nang mabura, mangangailangan ito nang matinding pagbabago ng ugali, para mawasak at maglaho ang dating ugali.	because whatever you have impressed and welded on your mind is difficult to erase, it will need an extreme change in personality, to destroy and vanish the old attitude.
<35>	At sa puntong ito, napakarami sa atin ang walang kakayahan at higit na ipinagpapatuloy ang nakasanayan at nakahumalingan na.	and at this point, there are too many of us with no skill and further continue what we are used to and like.
<36>	Kung mapili tayo sa ating mga relasyon; ang ating koneksiyon sa ating mga mahal sa buhay, mga kaibigan, at mga kasamahan ay nagiging malalim, matalik at makahulugan.	if we are picky with our relationships; our connection with our loved ones, friends, and colleagues becomes deep, close and meaningful.
<37>	Nagagawa nito na maging busilak at wagas ang ating mga relasyon sa kanila, at nagpapalakas ng pagtitiwala sa ating mga sarili.	it can make our relationships with them clean and pure, and strengthen our self-confidence.
<38>	10 Mga Kahalagahan ng Relasyon sa Pamayanan	10 importance of relationships in the community
<39>	1- Mabuti ito para sa iyong kalusugan.	1- it is good for your health.
<40>	Ipinapakita sa mga pag-aaral na ang pagkakaroon ng isang mabuting pangkat o samahan ay malaki ang naitutulong sa iyong buhay, nagpapanatili ito ng iyong kalusugan, at inilalayo ka sa pagkabagot, paghina ng isip at depresyon.	studies show that having a good group or association has a huge benefit in your life, it maintains your health, keeps you away from boredom, weakening of the mind and depression.
<41>	2- Nakakatagpo ka ng mga bagong kakilala.	2- you find new acquaintances.
<42>	Pinalalawak nito ang iyong sirkulo ng mga kaibigan at pinalalakas ang iyong inpluwensiya sa pamayanan.	it widens your circle of friends and strengthens your influence in the community.
<43>	Malaki ang naitutulong nito para mapanatili mo ang iyong kahalagahan at mga pagkakataon kung may mga pangangailangang dumarating sa iyong buhay.	it will help you a lot in maintaining your value and opportunities if adversities come to your life.
<44>	3-Nakakaroon ka ng mga bagong kaibigan.	3-you get new friends.
<45>	May mga pagkakataon kang makakilala ng mga kaibigan na makikipagtulungan sa iyo sa mga gawaing makabuluhan at nakakatulong sa samahan pati na sa iyong sarili.	you have opportunities to discover friends who will collaborate with you in meaningful activities and can help the association and even yourself.
<46>	4- Natututo ka ng mga bagong kakayahan.	4- you learn new skills.
<47>	Sa pagbu-boluntaryo sa mga serbisyong pambayan ay nagagawa mong mapag-aralan ang gawaing nakaatang sa iyo.	in volunteering for community service you are able to study the tasks assigned to you.
<48>	Bilang miyembro ng komite – natututo ka ng publikong pamamahala, pagplano sa negosyo, pagpapairal ng mga alituntunin ng samahan, atbp.	as a committee member - you learn public governance, planning a business, carrying out the regulations of the association, etc.
<49>	5- Mabuti ito para sa pamayanan.	5- it is good for the community.
<50>	Hangga’t maraming tao ang nagtutulungan sa mga gawain, natututuhan nilang maging pamilyar kung papaano ginagawa ang mga bagay sa kanilang kapaligiran, lalong dumarami ang nagnanais na makiisa at makipagtulungan sa ikakaunlad ng komunidad.	as long as many people help each other in tasks, they learn to be familiar with how things are done in their environment, those who want to join and cooperate for the improvement of their community further increase in number
<51>	6- Masusundan mo ang iyong mga interes o kinalulugdang mga bagay.	6- you can follow your interests or things you are delighted by.
<52>	Anuman ang iyong kinagigiliwang magawa o libangan, mayroon ding mga tao na katulad ng iyong interes at nagnanais na makipag-ugnayan para dito.	whatever your favorite activities or hobbies, there are also people with the same interest as yours and want to connect over it.
<53>	Sumapi sa grupo ng mga ito para masuportahan ang bawa’t isa at maibahagi ang iyong pasiyon.	join groups about it to support each other and share your passion.
<54>	7- Mapapaganda mo ang iyong mga katangian.	7- you can improve your qualities.
<55>	Kung kasapi ka sa isang organisasyon at humahawak ng posisyon, karagdagang inpormasyon ito sa iyong mga kuwalipikasyon at reputasyon.	if you are a member of an organization and hold a position, it is additional information in your qualifications and reputation.
<56>	Magagamit mo itong batayan sa paglipat o sa pagkuha ng bagong trabaho para malaman ang iyong makabuluhang paglilingkod sa pamayanan.	you can use it as basis in transferring or getting a new job so that your meaningful service to the community can be known.
<57>	8- Napag-aaralan mong maging matibay at matatag.	8- you learn to be strong and tough.
<58>	Sa karanasang natututuhan mo sa bayanihan o pagtutulungan sa komunidad, lumalawak ang iyong karapatan at inpluwensiya sa mga naka-posisyon sa pamahalaan at nanunungkulan para pakinggan ang iyong mga hangarin na makatulong sa komunidad.	in your experience helping or cooperating in the community, your rights and influence in those positioned in the government and administration spread so your ambitions to help the community can be heard.
<59>	9- Makakagawa ka ng kontribusyon.	9- you can make contributions.
<60>	Bilang mamamayan, ang makagawa ng kaibahan sa iyong mga kababayan, kapaligiran, at pamayanan ay isang dakilang misyon sa ikakaunlad ng bawa’t isa.	as a citizen, making a difference in your fellow countrymen, surroundings, and community is a noble mission that will improve one another.
<61>	10-Mabuti ito para sa ating bansang Pilipinas.	10-it is good for our country the Philippines.
<62>	Kailangan natin ang isang malakas at makapangyarihang lipunan para sa lahat, na kung saan ang pamahalaan at pangangalakal ay nagtutulungan at hindi pinatatakbo ang bawa’t bagay, at mayroong sambayanan na may kanya-kanyang organisasyon para sa mga lunggati na nagpapaunlad ng mga pamayanan.	we need a strong and powerful society for everyone, where the government and economy help each other and do not run everything, and there is a society with their own organizations for the strong desire to improve the community.
<63>	Hindi mo magagawang magpatuloy na tahakin ang matuwid na landas at makarating ka sa baluktot na destinasyon.	you are not able to continue taking the straight path and end up in a twisted destination.
<64>	Malinaw na piliin ang mga taong makakasama mo sa iyong paglalakbay, nasa iyong mga tamang pagkilos ang tunay na repleksiyon ng iyong mga lunggati.	clearly choose the people who will be with you in your journey, the true reflection of your desires is in your right move.
<65>	Kung may mga katanungan, ay may mga kasagutan.	if there are questions, there are answers.
<66>	\- Pinipili mo ba ang iyong kakilala base sa kanilang maitutulong sa iyo?	do you choose your acquaintances based on what they can help you with?
<67>	-Nagbibigay ka ba para may makuha?	-do you give in order to receive?
<68>	At umaasang may kapalit o kabayaran ang nagawa mong pagtulong?	and expect something in return or payment for the help you did?
<69>	-Naniniwala ka ba na kaya ka gusto ng ibang tao ay dahil sa mga ibinibigay mo sa kanila?	-do you believe that other people like you because of what you give to them?
<70>	-Hangga’t maaari ayaw mong tumanggap ng anuman sa iba, dahil nangangamba ka bang magkautang ng pabor sa kanila?	-as much as possible you do not want to accept anything from others, because you worry that you will owe them a favor?
<71>	-Hindi ka ba panatag hangga’t wala kang kontrol sa asal ng iba?	-are you not contented until you have control over the attitude of others?
<72>	-Nag-aaksaya at kinakarkula mo ba kung papaano mapapasunod ang iba nang naaayon sa iyong kagustuhan?	-do you waste and calculate how to make others obey according to your wants?
<73>	-Napapabayaan mo ba ang iyong sarili sa pag-aasikaso sa kapakanan ng iba?	-do you neglect yourself in attending to the welfare of others?
<74>	At ibayong iniisip ang kanilang mga problema sa araw-araw?	and worry double about their problems every day?
<75>	-Napipilitan ka bang magbigay kapag ikaw ay nahilingan?	-are you forced to give when you are asked?
<76>	Matapos ang maghapon; ang mainam na katanungan sa ating sarili, ay ang magtatakda sa uri ng mga taong kasalamuha natin ngayon, na siyang magiging uri ng pagkatao natin.	after the day has passed; the good question to ask ourselves, will decide the kind of people we encounter today, that will become the type of our personality.
<77>	Nagiging interesado lamang tayo sa kanila kapag ang kanilang asal ay ginising ang katulad na asal na tinataglay natin.	we only become interested in them when their attitude awakens a similar attitude we possess.
<78>	Madali na ang magpasiya kapag batid natin kung ano ang higit nating pinahahalagahan sa buhay.	deciding is easy once we know what we value more in life.
<79>	Tagumpay o Bigo?	success or failure?
<80>	Panalo o Talo?	victory or defeat?
<81>	Masaya o Malungkot?	happy or sad?
<82>	Kaligayahan o Kapighatian?	joy or grief?
<83>	Alinman dito, ay nasa iyong kapangyarihan ang pumili.	whichever of these, it is in your power to choose.
<84>	At ito ang iyong magiging kapalaran.	and it will become your destiny.
<85>	Jesse Guevara	Jesse Guevara
<86>	Lungsod ng Balanga, Bataan	City of Balanga, Bataan
<87>	Subaybayan ang 31 na mahahalagang mga paksa:	subscribe to the 31 important topics:
<88>	Matatag na Sariling-Pugay at Tanging Pag-ibig	strong self-respect and special love
