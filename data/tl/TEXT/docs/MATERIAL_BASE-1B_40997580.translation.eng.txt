<1>	EYEWITNESS | ‘Nanggaling sa pulis ang mga putok’	EYEWITNESS | 'The shots came from the police'
<2>	by Pinoy Weekly	by Pinoy Weekly
<3>	Dalawang lider Moro ang naging saksi sa masaker sa Kidapawan City.	two Moro leaders bore witness to the massacre in Kidapawan City.
<4>	Basahin ang kuwento nila.	read their story.
<5>	Editor’s Note: Humigit-kumulang 6,000 magsasaka mula sa mga bayan ng Makilala, Mlang, Tulunan, Magpet, Roxas, Antipas, Arakan, at lungsod ng Kidapawan sa North Cotabato ang lumahok sa apat-na-araw na barikada malapit sa warehouse ng National Food Authority o NFA para igiit ang panawagang 15,000 sako ng bigas para sa mga biktima ng tagtuyot dahil sa El Nino.	editor's note: more or less 6,000 farmers from the town of Makilala, Mlang, Tulunan, Magpet, Roxas, Antipas, Arakan, and the city of Kidapawan in North Cotabato participated in the four-day barricade near the warehouse of the National Food Authority or NFA to call for the 15,000 sacks of rice intended for the victims of drought due to El Nino.
<6>	Sa kabila ng pangakong ito ng pamahalaan, tumanggi si Cotabato Gov. Lala Mendoza na ibigay ang kanilang hiling.	despite it being promised by the government, Cotabato Governor Lala Mendoza refused to give in to their request.
<7>	Nag-alok na lang ito ng tatlong kilong bigas sa bawat biktima sa loob ng tatlong buwan.	instead, she offered three kilograms of rice to each victim in the span of three months.
<8>	Siyempre, tinanggihan ito ng mga magsasaka, at ipinagpatuloy ang protesta.	of course, the farmers refused this offer and continued in their protest.
<9>	Kahapon, alas-10 ng umaga, naganap ang pagdispers sa barikada na inilarawan nina Bai Ali at Jerome.	Yesterday, 10 o'clock in the morning, the dispersal of the barricade took place as described by Bai Ali and Jerome.
<10>	Di pa rin kumpleto ang mga detalye, sa pagkakasulat ng artikulong ito.	the details remain incomplete as this article is being written.
<11>	Gayunman, napagtanto ng Anakpawis Party-list na tatlo sa nabalitang limang napaslang ay sina Rotello Daelto ng Brgy. Binoongan, Arakan; Victor Lumandang ng Brgy. Alobayon, Magpet; at Enrico Pabrica ng Kidapawan.	However, the Anakpawis Party-list realized that three of the five who were allegedly killed were Rotello Daelto from the town of Binoongan, Arakan; Victor Lumandang from the town of Alobayon, Magpet; and Enrico Pabrica of Kidapawan.
<12>	Di pa nakikilala ang dalawang babae na napaslang diumano sa naturang insidente.	two females allegedly slain during the incident have yet to be identified.
<13>	Samantala, di-bababa sa 30 katao ang sugatan, kasama si Jerome at Sheena Duazo ng Bayan-SMR.	meanwhile, no less than 30 people were injured, including Jerome and Sheena Duazo of Bayan-SMR.
<14>	Jerome Succor Aba	Jerome Succor Aba
<15>	Suara Bangsamoro	Suara Bangsamoro
<16>	Anim na buwan nang nakararanas ng El Nino at wala pa ring tulong na dumarating sa mga 36,000 indibidwal na apektado nito.	El Nino has been around for six months already and the 36,000 individuals affected by it still have not received any assistance.
<17>	Kaya nagpasya ang mga magsasakang Lumad na magbarikada sa national highway ng Kidapawan City para ipresyur ang gobyerno na ilabas ang calamity fund.	That's why the Lumad farmers decided to barricade the national highway of Kidapawan City in order to pressure the government to release the calamity fund.
<18>	Enero 2016, nagdeklara ang local government ng state of calamity, pero hindi pa nila ni-release ang pondo.	January 2016, the local government declared a state of calamity but did not yet release the fund.
<19>	Kaya iginiit ng mga magsasaka ‘yung 15,000 sacks of rice na ipamahagi na.	thus, the farmers insisted on the distribution of the 15,000 sacks of rice.
<20>	Napakatigas ng provincial government.	the provincial government was adamant.
<21>	Sa nagdaang negotiations, ginigiit natin ang 15,000 sako na i-release nila.	in past negotiations, we insisted they release the 15,000 sacks.
<22>	Pero ang kanilang counter proposal ay three kilos of rice na quarterly.	but their counter proposal was three kilograms of rice quarterly.
<23>	Patuloy nating dinepensahan ang barikada sa presensiya ng pulis at militar.	let us continue to defend the barricade in the presence of the police and the military.
<24>	Ito lang ata ang rali na hinaharapan ng long firearms ang mga nagbabarikada.	this may be the only rally where those barricading were faced with long firearms.
<25>	At hinarapan ng bombero, siyempre.	and the firefighter faced it, of course.
<26>	Sa ngayong araw, pang-apat na araw ng barikada, napatawag si Gov. Lala Mendoza ng mga makikipagnegosasyon.	this day, the fourth day of the barricade, Governor Lala Mendoza called for negotiators.
<27>	Tanghali, may negotiation.	By noon, there was a negotiation.
<28>	Pagkatapos nito, magpapatawag dapat kami ng presscon.	after this, we were supposed to call for a press conference.
<29>	Hindi natuloy ang aming presscon dahil biglang dumating si Mayor Joseph Evangelista ng Kidapawan City at Col. Alex Tagum, ang senior superintendent ng Philippine National Police (PNP) dito sa probinsiya, sa barikada.	Our press conference got called off because of the sudden arrival of Mayor Joseph Evangelista of Kidapawan City and Colonel Alex Tagum, Senior Superintendent of the Philippine National Police (PNP) here in the province, in the barricade.
<30>	At may kasama silang barangay chairman na mayroong pinapapirmahan sa atin na nakasulat doon na tanggalin ang barikada.	they were accompanied by a barangay chairman who asked us to sign a document stating that the barricade be removed.
<31>	Sobrang nakakaabala na raw ang barikada.	they said the barricade was causing a great inconvenience.
<32>	“Sir, hinahantay po namin yung negotiations kay Gov. Lala,” sabi namin.	"sir, we are waiting for the negotiations with Governor Lala," we said.
<33>	Pero sagot ni Col. Tagum: “Walang nego-negotiations.	but Colonel Tagum answered, "there are no negotiations.
<34>	Tapos na ang negotiation.”	the negotiation is finished."
<35>	Kaya nagkomand siya na sabi niya, “Men, ready. Tulak!”	that's why he commanded, "Men, ready. Push!"
<36>	Tinulak nila.	they pushed.
<37>	Dinepensahan natin ang hanay natin sa pagbatuta ng mga pulis.	we defended our line from the striking of the policemen.
<38>	Hindi talaga nabuwag ang hanay dahil napakaliit ng pulisya.	the line really did not break because there were very few policemen.
<39>	Nasa 200 ‘yun laban sa 6,000 na mga nagbabarikada.	it was 200 against 6,000 protestors.
<40>	Kaya ang last resort nila, mag-open fire.	that's why their last resort was to open fire.
<41>	Pinagbabaril ang mga magsasaka.	the farmers were shot.
<42>	Pinagpapatay.	were killed.
<43>	Walang ibang may baril doon kundi ang PNP.	no one else was armed other than the PNP.
<44>	At kitang-kita ko, kitang kita naming nina Sheena Duazo, ni Bai Ali Indayla na dun sa harap, ang mga nangatumba, doon sa tabi namin na mga magsasaka na natamaan ng bala ng ripleng M-16.	Sheena and I clearly witnessed, as did Bai Ali Indayla in front of us, those who had fallen, the farmers beside us who were hit by the bullets of an M-16 rifle.
<45>	Kaya walang ibang may utos ng pagbuwag ng barikada kundi si Gov. Lala Mendoza, Mayor Evangelista, at si Col. Alex Tagum ng PNP.	that's why no one other than Governor Lala Mendoza, Mayor Evangelista, and Colonel Alex Tagum of the PNP ordered for the dispersal of the barricade.
<46>	Unang araw pa lang ng barikada, nandun na ang mga Special Weapons and Tactics (SWAT) at PNP sa taas ng bombero na mga naka-long arm na riple.	on the very first day of the barricade, the Special Weapons and Tactics (SWAT) and PNP were already there on top of the firemen with long-armed rifles.
<47>	Matapos ang pamamaril, umatras kami.	after the shooting, we withdrew.
<48>	Pumunta kami sa United Methodist Church.	we went to the United Methodist Church.
<49>	Doon pa rin nagpaputok pa rin sila.	they were still shooting there too.
<50>	Tapos yun tinamaan ng bato si Sheena ng Bayan SMR.	after that, Sheena of Bayan SMR was hit by a rock.
<51>	Duguan ang kanyang ulo.	Her head was bleeding.
<52>	At ako naman, nabiyak ang aking buto sa binti, dahil doon sa tama ng shield at batuta kanina.	I, on the other hand, broke my leg due to the hits I took from the shields and police clubs earlier.
<53>	Kanina dinala kami nina Sheena sa Kidapawan Medical Hospital.	earlier, Sheena and I were brought to Kidapawan Medical Hospital.
<54>	Bai Ali Indayla	Bai Ali Indayla
<55>	Gabriela Women’s Party	Gabriela Women's Party
<56>	Kaninang umaga mga bandang alas-diyes, nagpoprograma pa kami dito sa barikada sa Kidapawan City National Highway, napansin namin na nakaalerto na ang mga pulis.	earlier this morning at around 10 o'clock, while we were having our program at the barricade in Kidapawan City National Highway, we noticed the police were already on alert.
<57>	Nag-anunsiyo na sila sa pamamagitan ng kanilang sound system na talagang bayolenteng bubuwagin na nila ang barikada ng mga magsasaka.	they announced via their sound system that they would violently disperse the barricade of farmers.
<58>	Sinubukan pa naming makausap pa rin yung hepe nila, ng pulis, na si Provincial Dir. Alexander Tagum.	we still tried to speak with the policemen's boss, Provincial Director Alexander Tagum.
<59>	Kinausap ko siya, sinabi ko sa kanya na mayroon pang negotiation na mangyayari sa pagitan ng farmers at ni Governor Lala Talino Mendoza.	I spoke to him, I told him that negotiations were to take place between the farmers and Governor Lala Talino Mendoza.
<60>	Hindi nila puwedeng gamitin ang dahas para lang takutin ang mga magsasaka.	they cannot use force just to scare the farmers.
<61>	Pero sinagot lang ako ni Col. Tagum na wala nang negosasyon na mangyayari, kailangan nang umalis ng mga magsasaka dahil talagang bubuwagin nila ang barikada.	but Colonel Tagum answered that there would be no negotiations, that the farmers had to leave because they really were going to disperse the barricade.
<62>	Kaya nangyari na nga ang pagbuwag nila.	and so the dispersal took place.
<63>	Nakita ko mismo dahil nasa unahan ako ng barikada, pinagpupukpok nila ng batuta at itinulak na ang mga kasama namin na mga magsasaka at gayundin gumamit sila ng bombero upang dahasin ang mga magsasaka.	I saw it myself because I was at the front of the barricade, how they struck with their batons and pushed our farmer companions and even used firefighters to force back the farmers.
<64>	Una, tulak at saka pukpok, palo.	First, pushing and striking, whacking.
<65>	Tapos gumamit na nga ng bombero.	Then they used the firefighters.
<66>	Nung hindi pa mabuwag ang barikada at talagang patuloy na nagtutulak ang mga magsasaka sa piketlayn, napaatras ang mga kapulisan kaya tuluy-tuloy ang paggamit nila ng water cannon.	When the barricade did not disperse and the farmers continued to push the picket line, the police fell back and continued to use the water cannon.
<67>	Nung grabe na ang pambabatuta ng mga pulis, napilitang pumulot ng bato ang mga magsasaka.	when the striking of the police intensified, the farmers were forced to pick up rocks.
<68>	At saka lumaban na rin sa pasismo ng kapulisan.	And fought against the fascism of the police.
<69>	Noong nagkaroon na ng paghahagis ng mga bato, bumato rin ang mga kapulisan hanggang sa hindi talaga mabuwag ang barikada.	when the throwing of rocks started, the policemen did the same but the barricade really did not disperse.
<70>	Kaya, gumamit na ng baril ang kapulisan.	thus, the police used their guns.
<71>	Nakita ko mismo doon sa piketlayn ang dalawa sa aming mga kasamahan na nabuwal.	I myself saw two of our companions at the picket line get shot.
<72>	Ang isa tinamaan sa kanyang mukha at sa kasamaang palad ay hindi nga naka-survive.	one was hit in the face and, unfortunately, did not survive.
<73>	Yung isa naman nadala pa sa ospital, ngunit namatay din po habang ginagamot.	the other was brought to the hospital but eventually died while being treated.
<74>	Ang pangalan niya, yung namatay, ay si Rogelio Daelto.	his name, the one who died, was Rogelio Daelto.
<75>	Siya ‘yung tinamaan sa mukha at naging dahilan ng kanyang agarang kamatayan.	he was the one who got shot in the face, which became the reason for his immediate death.
<76>	Marami ang mga nasugatan kanina dahil sa matagal na pamamaril ng mga kapulisan.	many were injured earlier due to the relentless shooting of the police.
<77>	Sa harapan po ng barikada (nanggaling ang mga putok).	at the front of the barricade (was where the shots came from).
<78>	Sa hanay ng kapulisan.	From the line of policemen.
<79>	Ang hanay ng kapulisan ay nakaharap sa national highway papunta ng Davao City.	the ranks of policemen faced the national highway towards Davao City.
<80>	Ang nagbarikada ay nakaharap sa direksiyon na papunta sa Cotabato City.	those who barricaded faced the direction going to Cotabato City.
<81>	Ngayon, doon sa pamamaril ng kapulisan at meron na ngang mga tinamaan, napilitan ang mga magsasaka na pumasok sa Spottswood, sa compound ng United Methodist Church at hanggang sa mismong gate ng methodist church sumunod po doon ang mga kapulisan at patuloy na nagpaputok.	now, in the midst of the police's shooting, and there were already casualties, the farmers were forced to enter Spottswood in the United Methodist Church compound and even up to the gate of the Methodist church, they were followed by the police who continued to shoot.
<82>	Mapayapa na nagbarikada ang mga magsasaka, malinaw ang mensahe na ibigay ang 15,000 na sako, 15 thousand sacks of rice na hiling ng mga magsasaka na sa loob ng anim na buwan ay naging biktima ng El Nino, ng drought at walang makain dahil walang maani.	the farmers peacefully protested. it was clearly stated that they were to be given 15,000 sacks, 15 thousand sacks of rice requested by the farmers who, for six months, became victims of El Nino, of drought and didn't have anything to eat because there was nothing to harvest.
<83>	Walang puwedeng maitanim dahil ang kanilang mga kalupaan ay tuyung-tuyo na dahil sa El Nino.	nothing could be planted because their lands were barren due to the El Nino.
<84>	Sa kabila ng panawagan na ito ng mga magsasaka nagmatigas ho si Governor Lala Talino Mendoza na ibigay ang P130-Milyon na calamity fund sa pamamagitan ng pagbibigay ng bigas sa mga magsasaka.	Despite the call of the farmers, Governor Lala Talino Mendoza firmly refused to give them the P130-million calamity fund through distribution of rice to the farmers.
<85>	Sa halip dahas, bala, baril, mismong pagpatay sa mga magsasaka ang pinakita ng gobyerno na ito ni Noynoy Aquino at ni Gov. Lala Talino Mendoza.	Instead, force, bullets, guns, and the killing of farmers were shown by the government of Noynoy Aquino and Governor Lala Talino Mendoza.
<86>	Saan galing yung putok?	Where did the shots come from?
<87>	Nakita namin mismo dahil nakaharap kami sa kanila.	we saw them ourselves because we faced them.
<88>	Nakapagtago kami, ako, si Sheena Duazo ng Bagong Alyansang Makabayan – Southern Mindanao Region at si Jerome Aba na spokesperson ng Suara Bangsamoro.	we were able to hide, me, Sheena Duazo of Bagong Alyansang Makabayan - Southern Mindanao Region, and Jerome Aba, spokesperson of Suara Bangsamoro.
