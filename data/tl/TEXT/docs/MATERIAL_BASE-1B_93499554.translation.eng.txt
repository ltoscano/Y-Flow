<1>	ANG TUNAY NA MAPALAD: Reflection for 22nd Sunday in Ordinary Time Year B - September 2, 2012	the truly lucky: reflection for 22nd Sunday in ordinary time year b - September 2, 2012
<2>	Paano ba nausukat ang pagiging relihiyoso ng isang tao?	how is the religiousness of a person measured?
<3>	Sapagkat nagsisimba ba ay maituturing ng relihiyoso?	just because one goes to church can he be considered religious?
<4>	Nakagawian na ni "Pepeng Mandurukot" ang dumaan sa Simbahan ng Quiapo at magdasal sa kanyang paboritong patrong Poong Nazareno pagkatapos ng maghapong pagtratrabaho.	"Pepeng Mandurukot" has made it a habit to pass by the Quiapo Church and pray to his favorite patron the Holy Nazarene after a whole day of work.
<5>	"Poong Nazareno, maraming salamat po at binigyan mo ako ng matalas na mata!	"Holy Nazarene, thank you for giving me sharp eyes!
<6>	Nakadukot ako ng cellphone sa katabi ko kanina sa bus na walang kahirap-hirap!"	I was able to steal a cellphone from my seatmate in the bus earlier without difficulty!"
<7>	Bigla siyang may narinig na mahiwagang tinig: "Mapalad ka Pepe... mapalad ka!"	he suddenly heard a magical voice: "you are lucky Pepe ... lucky!"
<8>	Nagulat siya sa sagot na kanyang tinanggap.	he was shocked at the reply he received.
<9>	Hindi niya ito gaanong binigyang pansin.	he did not pay much attention to it.
<10>	Kinabukasan pagkatapos ng kanyang "trabaho" ay muli siyang dumaan sa simbahan.	the next day after his "job" he again passed by the church.
<11>	"Poong Nazareno, maraming salamat po at binigyan mo ako ng mabilis na kamay at paa.	"Holy Nazarene, thank you for giving me quick hands and feet.
<12>	Hindi ako inabutan ng pulis na humahabol sa akin!"	the police who were chasing me did not catch up with me!"
<13>	Muling lumabas ang mahiwagang tinig na ang wika: "Mapalad ka Pepe... mapalad ka!"	again a mysterious voice appeared saying: "you are lucky Pepe ... lucky!"
<14>	Nagulumihanan si Pepe at sa puntong ito ay di na napigilang magtanong.	Pepe was confused and at this point could not stop himself from asking.
<15>	"Panginoon, ikaw ba yan?	"Lord, is that you?
<16>	Anung ibig sabihin mong mapalad ako?"	what do you mean that I am lucky?"
<17>	At sumagot ang tinig: "Mapalad ka Pepe at mabigat itong krus na pasan-pasan ko.	and the voice replied: "you are lucky Pepe that the cross I bear is heavy.
<18>	Kung hindi ay ibinalibag ko na ito sa iyo!"	if not I would have thrown it at you!"
<19>	hehehe... Marahil ay kuwento lamang ito ngunit may inihahatid sa ating mahalagang aral: Ang tunay na relihiyon ay wala sa panlabas na pagpapapakita ngunit nasa panloob na paniniwala at pagsasabuhay nito.	hehehe ... perhaps this is just a story but has an important lesson to offer. true religion is not in outer appearances but in inner belief and application.
<20>	Ano ang sabi ni Hesus tungkol sa mga Pariseo?	what did Jesus say about the Pharisees?
<21>	“Tama ang hula ni Isaias tungkol sa inyo.	"Isaiah's prophecy about you is true.
<22>	Mapagpaimbabaw nga kayo, gaya ng kanyang isinulat: ‘Paggalang na handog sa ‘kin ng bayan ko’y paimbabaw lamang, sapagkat sa bibig at hindi sa puso ito bumubukal."	you are hypocrites, like he wrote: 'respect offered by my people are merely superficial, because it comes from the lips and not from the heart."
<23>	Paano ko ba ipinapakita ang pagiging Kristiyano?	how can I demonstrate being a Christian?
<24>	Baka naman natatali lang ako sa mga ritwal na panlabas na pagsamba at nakakalimutan ko ang higit na mahalaga?	maybe I am just tied to rituals that are external worship and forget what is more important?
<25>	Mahalaga ang pagrorosaryo, pagsama sa prusisyon, pagdedebosyon sa mga santo, pagsisimba tuwing Linggo.	praying the rosary, joining processions, devoting to saints, going to church every Sunday are important.
<26>	Ngunit dapat nating tandaan na hindi lamang ito ang ibig sabihin ng relihiyon.	but we must remember that that is not the only meaning of religion.
<27>	May mas mahalagang hinihingi si Hesus sa atin.	Jesus asks something more important from us.
<28>	Ang sabi nga ng isang sikat na mangangaral na obispo: "Kung paanong ang pumapasok ng talyer ay hindi nagiging kotse... ganun din ang pumapasok ng simbahan ay hindi agad matatawag na Kristiyano."	as a famous preacher bishop said: "like when one who enters a garage does not become a car ... in the same way that whoever enters the church cannot immediately be called a Christian."
<29>	Hindi sapagkat nagsimba ka ay Kristiyano ka na!	just because you attended mass you are not already a Christian!
<30>	Hindi garantiya ang litanya ng mga debosyon, ang paulit na ulit na pagsambit ng panalangin, ang araw-araw na pagtitirik ng mga kandila kung ang lumalabas naman sa ating bibig ay paglapastangan sa kapwa, masasamang salita, paninira, paghuhusga sa kamalian ng iba.	the prayers of the devoted, the repeated mention of prayer, the daily lighting of candles are not guarantees if what comes out of our mouths are disrespect for others, bad words, defamation, judging the mistakes of others.
<31>	Sikapin nating magpakatotoo sa ating pagiging Kristiyano!	let us try to be real in our being Christians!
<32>	Unawain natin at sundin ng matapat ang mga utos ng Diyos.	let us understand and follow truthfully the will of God.
<33>	Pakikinig na may pagkilos ang tunay na pagpapakita na tayo ay sumusunod sa Kanya.	listening with action is the real display that we are following him.
<34>	Ang sabi nga ni apostol Santiago: "Kung ito’y pinakikinggan lamang ninyo ngunit hindi isinasagawa, dinadaya ninyo ang inyong sarili."	like what Saint James said: "if you only listen to it and not act it out, you only deceive yourselves."
<35>	Ang tunay na "mapalad" ay ang mga nakikinig sa Panginoon at nagsasabuhay ng Kanyang Salita.	those who are really "lucky" are those who listen to the Lord and live by his words.
<36>	Ang sarap marinig sa Panginoon ang mga katagang: "Mapalad ka (pangalan mo)... MAPALAD KA!"	it is nice to hear from the Lord the words: "you are lucky (your name) ... you are lucky!"
