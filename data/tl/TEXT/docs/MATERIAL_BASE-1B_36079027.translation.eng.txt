<1>	Friday, December 27, 2013	Friday, December 27, 2013
<2>	Mapalad Ka Ba?	are you lucky?
<3>	Ang mga mabababaw na tao ay naniniwala sa suwerte.	shallow people believe in luck.
<4>	Ang mga malalalim na tao ay naniniwala sa sanhi at epekto, sa aksiyon at reaksiyon, sa gawa at resulta.	intellectual people believe in cause and effect, action and reaction, action and result.
<5>	Ang pagiging masuwerte o mapalad ay depende sa mga aksiyon ng maraming tao na karelasyon mo.	being lucky or fortunate depends on the actions of many people related to you.
<6>	Kung alam mo ang sekreto tungkol dito, makukuha mo ang iyong mga naisin nang walang anumang alinlangan kaninuman, saanman, at kailanman.	if you know the secret about it, you will achieve your desires without any doubt from anyone, anywhere, anytime.
<7>	Dalawa ang mahalagang mga elemento nito: Una, Ang masidhi at masikhay na paggawa lamang ay hindi nakakatiyak na ikaw ay magtatagumpay; Pangalawa, Ang tunay na susi ng mapapalad na tao para magtagumpay ay ang kaalaman kung papaano mahahalina at makukuha ang kooperasyon ng iba na tulungan sila at maidulot sa kanila ang magandang mga oportunidad.	two are its important elements: first, intense and diligent work only will not ensure you will succeed; second, the real key of lucky people to succeed is the knowledge of how to attract and obtain the cooperation of others to help them and provide them good opportunities.
<8>	Nagagawa nito na maging madali ang buhay at nagkakaroon ka ng ibayong kahalagahan para sa iba na tulungan ka sa abot ng kanilang makakaya.	it makes life easier and you will have double the value for others to help you to the best of their ability.
<9>	At, ang mainam pa dito ay natututuhan mo kung papaano bawasan at maiwasan ang mga kamalian o masamang kapalaran na dumarating sa iyo.	and, what's good here is you learn to lessen and avoid mistakes or bad luck coming your way.
<10>	7 Sekreto ng Matatagumpay na Tao	7 secrets of successful people
<11>	1\. Gawing madali ang pangmasid sa buhay---ngunit huwag itong laruin at ipagwalang bahala.	1. make it easy to observe life - but do not play with it and ignore it.
<12>	2\. Linangin na maging magiliw kaninuman---kahit na ikaw ay mahiyain.	2. study how to become affectionate to anyone - even if you are shy.
<13>	3\. Makilala na parang bata sa kakulitan na matuto at maging mahusay sa gawain---walang hintong pagsaliksik at pagsasanay upang paunlarin ang mga kaalaman at mga kakayahan.	3. be known to resemble a kid due to insistence to learn and excel in tasks - non-stop research and training to improve knowledge and skills.
<14>	4\. Gawing madali at masigla ang buhay ng iba---kapag masaya ka---nagagawa nito na maging masaya din ang iba na nakapaligid sa iyo.	4. make the life of others easy and lively - if you are happy - this makes the people around you happy too.
<15>	5\. Hayaan ang makapangyarihan at maimpluwensiyang mga tao na maangkin ang bahagi ng pagkatao mo---ibahagi anumang kakayahan na makakatulong lalo na sa may mga tungkulin para sa maramihan at madaling paglilingkod.	5. allow powerful and influential people to own a part of your self - share any skill that can help especially to those with duties for abundant and easy service.
<16>	6\. Patatagin at bantayan ang iyong mga tulay---kahit papaano iwasang nakakaligtaan ang mga "tulay" na tangi mong daan para sa iyong mga relasyon, komunikasyon, at mga makabuluhang bagay na nakakatulong sa iyo.	6. level and guard your bridges - in some way avoid forgetting the "bridges" that are your only path to your relationships, communication, and meaningful things that help you.
<17>	7\. Gawin ang mga tagumpay na maging mapapalad na kabanata---bawa't yugto na dumaan sa iyo ay mahahalaga bilang mga leksiyon para lalong humusay ka para maging mapalad sa tuwina.	7. make your successes lucky chapters - every installment that comes your way is an important lesson for you to improve more to always be lucky.
<18>	Nakakiling ang pagkakataon sa preparadong isipan.	opportunity is inclined towards a prepared mind.
<19>	Sapagkat kung ikaw ay may plano, 50 porsiyento ng iyong gawain ay tapos na.	because if you have a plan, 50 percent of your task is done already.
<20>	Subalit kung hindi ka nagplano, nagplano ka para tuluyang mabigo.	but if you did not plan, you planned to eventually fail.
<21>	Isang katalinuhan ng isang walang karanasang tao, ang huwag magbaka-sakali at hindi maniwala sa suwerte.	one wisdom of an inexperienced person is, to not leave things to chance and not believe in luck.
<22>	Kung nais mong maging mapalad sa tuwina, isagawa mo kaagad ang iyong pangarap.	if you want to always be lucky, enact your dream immediately.
<23>	Sa araw na ito, maaari mo nang gawin ang iyong hinaharap upang maging mapalad, hindi ang maghintay at asahang ito ay kusang darating para sa iyo.	on this day, you may act out your future to become lucky, not wait and expect that it will voluntarily come to you.
