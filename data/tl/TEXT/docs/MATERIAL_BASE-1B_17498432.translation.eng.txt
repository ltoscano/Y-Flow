<1>	DAHIL SA PAPUTOK SA halos 600 kataong nabiktima ng paputok nitong pagpasok ng Bagong Taon, karamihan dito ay galing sa mga mahihirap na pamilya.	because of fireworks in almost 600 victims of fireworks this recent New Year, majority of them came from a poor family.
<2>	Karamihan ay mga iskwater o dili kaya ay nakatira sa mga dikit-dikit na mga paupahang kwarto sa mga kalunsuran, lalong-lalo na sa Metro Manila.	most are squatters or some reside in adjoined rooms for rent in the city, especially in Metro Manila.
<3>	Bakit kaya ganoon?	why do you think is that?
<4>	Pati ba naman sa disgrasya ay tinatadtad ng kamalasan ang ating mga kababayang naghihikahos sa buhay?	even in accidents, the people struggling in life are showered with misfortune?
<5>	Halos wala na ngang pang Noche Buena ay sila pa ang minalas na magkaroon ng mga kapamilyang nadisgrasya?	they almost can't afford food for Noche Buena, but they still get to be unlucky and have relatives involved in accidents?
<6>	Natagpuan ko ang kasagutan nang mapadpad ako sa isang lugar ng mga iskwater sa Antipolo noong Miyerkules o isang araw matapos ang bisperas ng Bagong Taon.	I found the answer when I got to a place of squatters in Antipolo last Tuesday or a day after the New Year's eve.
<7>	Dito ay masayang naglalaro ng mga paputok ang mga batang gusgusin at ni walang mga suot na tsinelas habang ang kanilang mga magulang ay walang mga pakialam na nagkukuwentuhan.	here are children happily playing with fireworks, and even had no slippers while their parents, without care, are talking to each other.
<8>	Sa kalsada ay kitang-kita ang isang tambak na mga basurang galing sa mga paputok.	in the streets, you can see a pile of garbage from the fireworks.
<9>	Kung ang salaping ginamit ng mga taong ito ay itinabi na lamang upang pambili ng maayos na damit para sa kanilang anak, o dili kaya ay kanilang mga gamit sa eskwelahan, eh, ‘di sana’y napunta sa bagay na may kabuluhan ang kwartang nilustay lamang sa paputok.	if these people just put aside the money they used for clothes of their children instead, or even things for school, the money spent on fireworks would have been used for significant things.
<10>	Wrong choices, wrong priorities.	wrong choices, wrong priorities.
<11>	Ito ang dahilan kung bakit marami sa ating mga kababayan ang hindi makaalis-alis sa kumunoy ng karukhaan.	this is the reason why many of our fellowmen can't escape from the quicksand of poverty.
<12>	Ito ang repleksiyon ng kanilang maling pananaw ukol sa tamang pangangasiwa sa kanilang pamilya.	this is a reflection of their wrong perspective about how they properly run their family.
<13>	Para sa kanila, sapat na ang ligayang dulot sa kanila ng ingay na nanggaling sa kanilang sinindihang paputok.	for them, the noise coming from their lighted fireworks are enough happiness.
<14>	Para sa kanila, ang ingay ng paputok ang magtataboy sa kanilang kamalasan at hindi ang kanilang kakayahang magsikap at magpunyagi upang matakasan ang kahirapan.	for them, the noise of fireworks will shoo away the misfortune, and not their ability to strive and exert effort to escape poverty.
<15>	Hindi nila naisip na taon-taon ay ginagawa nila ito subalit tuloy pa rin naman ang kanilang kamalasan.	they didn't think that they do this yearly, and yet their misfortune still continues.
<16>	Ang masaklap, kung hindi putol na daliri ang resulta nito ay ang kanilang mga naabong mga barong-barong na nasunog dahil lang sa walang kakwenta-kwentang paputok.	what's bad is if the result wasn't a cut finger, it would be their shabby houses in ash, burned just because of some useless fireworks.
