<1>	EDITORIAL: Magsubi naman kahit konti!	editorial: save even just a bit!
<2>	December 21, 2016	December 21, 2016
<3>	Tuwing darating ang Kapaskuhan, maraming tao ang asal-milyonaryo kung maglustay ng pera.	every time Christmas comes, many people act like millionaires when spending money.
<4>	Palibhasa, mas malaki kesa regular na tinatanggap ang nahahawakang pera kaya hayun, todo-pasa rin sa paggasta.	because, the money held is bigger than what is regularly received so there, full blast also in spending.
<5>	Ang nakakapagtaka lang talaga sa Pinoy, napakahusay mag-budget sa maliit na kita.	what is only surprising about Pinoys, budget really well in small earnings.
<6>	Pero kapag may natatanggap na ‘extra’, napakahusay din magpakabulagsak sa pera.	but if there is 'extra' received, also wastes money well.
<7>	Hindi yata talaga bahagi ng kultura at kaisipang Pinoy ang salitang ‘ipon’.	the word 'saving' might not really be part of the culture and mindset of the Pinoy.
<8>	Maliit o malaki ang income, parehas lang.	small or big income, it is the same.
<9>	Walang savings.	no savings.
<10>	Hindi marunong magsubi ng sobra.	do not know how to save in excess.
<11>	Tipikal na ‘happy go lucky’ kasi ang Pinoy sa pangkalahatan.	Pinoys are typical 'happy go lucky' in general.
<12>	Ini-enjoy ang buhay na parang laging hu­ling araw na “ang ngayon”.	life is enjoyed like "today" is the last day.
<13>	Isa ito sa magandang katangian ng Pinoy kaya’t kilala tayo na masayang lahi.	this is one of the good attributes of a Pinoy so we are known to be a happy race.
<14>	Kahit anong dumating na problema, naka­ngi­ting dinadaanan.	whatever problem arrives, cheerfully go through it.
<15>	Iyon ay dahil nga magaan kung dalhin ang buhay.	that is because life is carried lightly.
<16>	Kapag wala, magtiis.	if there is none, sacrifice.
<17>	Kapag kulang, pagkasyahin.	if short, make do.
<18>	Tutal, kapag marami o sobra, todo- pasa naman.	anyway, if there is a lot or in excess, full blast also.
<19>	Hindi kailangang baguhin ito nang buo.	this does not need to be changed in whole.
<20>	Tama naman talaga na i-enjoy ang buhay at huwag masyadong alalahanin ang hindi pa nangyayari.	it is right to enjoy life and do not worry too much about what has not yet happened.
<21>	Pero mahalaga na pagdating sa pera ay merong ‘foresight’ ang Pinoy.	but it is important that when it comes to money that Filipinos have foresight.
<22>	Ito ang kailangang aralin.	this needs to be learned.
<23>	Ito ang kailangang ipraktis.	this needs to be practiced.
<24>	Matutong magtabi kapag mayroong sobra, lalo na nga sa panahon ng 13th month pay at bonus.	learn to save if there is excess, especially in times of 13th month pay and bonus.
<25>	Wala namang pinag-iba ang Dis­yembre sa buwan ng Enero hanggang Nobyembre kaya’t walang dahilan para maiba ang paraan ng paggasta.	December has no difference to the month of January to November so there is no reason for the manner of spending to change.
<26>	Kung magkano ang pinagkakasyang budget sa natapos na 11 buwan, dapat ay gayun din ang inilalabas tuwing Disyembre.	the amount of budget that fits after 11 months, should be the same spent every December.
<27>	O kung magkaroon man ng konting pagtaas sa budget, dapat ay hindi naman para maubos ang natatanggap na dagdag na grasya.	or if there is a slight increase on budget, it should not be to consumer all the additional blessing received.
<28>	Lalo na nga itong parating na taong 2017.	especially in this coming year of 2017.
<29>	Walang kasiguruhan kung ano ang magiging takbo ng ekonomiya ng bansa o ng trabaho ng mga miyembro ng pamilya.	there is no assurance on what the flow of the country's economy or the work of the members of the family will be.
<30>	Paano kung may hindi inaasahang pangit na pangyayari?	what if there is an unexpected unpleasant event?
<31>	Paano kung biglang mawala ang pinagkakakitaan o kaya ay biglang sumirit ang inflation rate o magkagulo sa ibang bansa at masapul ng krisis ang langis na siyang sinasandalan ng presyo ng lahat ng produkto?	what if the source of income is suddenly lost or inflation rate suddenly skyrockets or there is conflict in other countries and the crisis affects oil which is relied on the pricing of all products?
<32>	Dapat ay mayroong madudukot na ipon kahit paano!	there should be savings that can be pulled out somehow!
