<1>	Pagtitiwala sa Sarili Pinakamahalagang elemento sa tagumpay ang pagtitiwala sa sarili, at ang mahalagang susi nito ay preparasyon.	trusting in yourself. the most important element for success is trusting in yourself, and the important key to this is preparation.
<2>	Kung may matatag kang pagtitiwala sa iyong sarili, anumang iyong sinimulan ay makakaya mong tapusin.	if you have a strong confidence in yourself, you could finish whatever you started.
<3>	At lahat ng tao na karelasyon mo, ay may pananalig at nagtitiwala din sa iyong pagkatao at mga kakayahan.	and all the people you have relationship with will also have faith and trust in your character and abilities.
<4>	Pinakamahalaga sa lahat ang may pagtitiwala sa sarili sa bawa’t aspeto ng ating buhay, ngunit marami sa atin ang patuloy sa pakikibaka, matagpuan lamang ito.	the most important above all is trusting yourself in every aspect of life but many of us keep on persevering just to find it.
<5>	Ang nakakalungkot, mailap itong makamtan kung wala kang pananalig sa iyong kakayahan.	sadly, this is very hard to achieve if you have no faith in your abilities.
<6>	Kung wala kang pagtitiwala na makakaya mo ang isang gawain, sadyang napakahirap na magtagumpay ka.	if you do not believe in yourself that you can accomplish something, it will be very hard for you to succeed.
<7>	Dahil ang iyong mga kasamahan ay mag-aalinlangan na tulungan ka at iiwasan ka na makatrabaho pa.	because your colleagues will hesitate to help you and avoid working with you.
<8>	Kung may pagtitiwala ka sa sarili, ang kasiglahan sa iyong paggawa ay nakapagbibigay ng inspirasyon sa iba para pagkatiwalaan ka; mula sa iyong mga kasamahan, mga katrabaho, mga pinuno, mga parukyano, at mga kaibigan.	if you believe in yourself, the joy in your work will give inspiration to others to also believe in you; from your colleagues, workmates, leaders, customers, and friends.
<9>	Lahat sila ay nagiging matapat at nananalig kapag mayroon kang pagtitiwala sa iyong sarili.	all of them will trust and have faith if you believe in yourself.
<10>	Ang mainam dito, ang pagtitiwala sa sarili ay napag-aaralan at nagagawang matatag.	the good thing here is that believing in yourself is learned and made strong.
<11>	Nasa iyong pagsisikhay at kaparaanan upang palakasin ito.	it depends on your effort and approach on how to strengthen it.
<12>	Hangga’t pinagbubuti mo at pinauunlad ang iyong sarili, patuloy ding tumitibay ang iyong pagtitiwala sa sarili.	as long as you are doing good and improving yourself, your belief in yourself also grows stronger.
<13>	Ang antas nito ay naipapakita sa maraming paraan: sa iyong saloobin, sa mga asal at pag-uugali, batay sa iyong mga pagkilos, pananalita, mga pangako, paninindigan, at pagtupad ng tungkulin.	the level of this can be shown in many ways; in your opinions, manners and behavior, in your actions, how you speak, promises, beliefs and fulfilling your duty.
<14>	Malaki din ang nagagawa ng iyong integridad at ginagawang pag-iingat na huwag madungisan ang iyong reputasyon.	your integrity also plays a big part and how you take care that your reputation will not be tarnished.
<15>	Mga Halimbawa ng Pagtitiwala sa Sarili	examples of believing in yourself.
<16>	1-Patuloy na ginagawa ang alam na tama, kahit na tinutuya at pinipintasan nang dahil dito.	1 - continue to do what you think is is right even though you are ridiculed because of it.
<17>	2-Handa na sumubok at maglaan ng karagdagang kapaguran, mapahusay lamang ang mga gawain.	2 - ready to try and exert extra efforts to excel in your work.
<18>	3-Tinatanggap ang mga pagkakamali, at inilalapat ang tamang leksiyon na natutuhan mula dito.	3 - accepts mistakes and applies the correct lessons learned from it.
<19>	4-Hindi ipinagyayabang ang mga nagawa o naghihintay ng mga papuri para kilalanin ang kahusayan.	4 - Does not boast accomplishments or wait for praises for his skills to be known.
<20>	5-Magiliw na tinatanggap ang anumang papuri at mapagkumbabang nagpapasalamat para dito.	5 - happily accepts whatever praise and humbly appreciates it.
<21>	6-Madaling lapitan at handang tumulong kahit kaninuman hangga’t may pagkakataon at kakayahan.	6 - easy to approach and ready to help whoever is in need as long there's an opportunity and is able.
<22>	7-Maaasahan at mapagkakatiwalaan, maging maliit o malaki mang gawain sa lahat ng sandali at mga pagkakataon na kailangan.	7 - dependable and trustworthy, no matter how small or big the task is in all times and when help is needed.
<23>	Kung ang mga ito ay hindi mo magagampanan, makakatiyak kang napakababa ng iyong pagtitiwala sa sarili at kadalasan ay iniiwasan ka ng iyong mga kasamahan.	if you are not able to do these, you can sure that you have a low belief in yourself and often avoided by your colleagues.
<24>	Kung ito ang kalagayan mo sa ngayon, simulan nang magbago, ... hindi pa huli ang lahat, may pag-asa ka pang matupad ang iyong mga pangarap.	if this is your state now, start to change, it's not too late, there's still hope to achieve your dreams.
<25>	Ito naman ay KUNG,… pagkakatiwalaan mo ang iyong sarili.	this is if you will start to believe in yourself.
