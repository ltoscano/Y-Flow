<1>	Wednesday, May 09, 2012	Wednesday, May 09, 2012
<2>	Nasaan Ka na ba Ngayon?	where are you now?
<3>	Ang iyong pananaw ay lilinaw kung magagawa mong hanapin ito sa kaibuturan ng iyong puso.	your view would become clear if you can manage to find it deep inside your heart.
<4>	Siya na tumitingin sa labas; ay nangangarap; at siya na kinakapa ang kalooban, ay nagigising.	he who looks outside is dreaming, and he who feels his heart wakes up.
<5>	Mabisang mga Baitang sa Tagumpay Baitang 2 Malinaw ang Pananaw Kaugalian na ng tao ang makipagtagisan, ang makipagtunggali, ang makipagtalo at manalo.	effective levels to success. level 2: perspective is clear. it is already a habit of people to debate, to compete, to argue and to win.
<6>	Mula sa edukasyon, na pataasan ng grado; sa trabaho, na agawan sa promosyon; sa relasyon, na tunggalian sa apeksiyon; at higit pa sa negosyo, matira ang matibay sa kompetisyon.	from education, which is a contest for higher grades; at work, which is a competition for promotion; in relationships, which is a rivalry for affection; and even more importantly in business, when the strongest is left in the competition.
<7>	Kung sadyang hindi malinaw ang iyong layunin sa anumang iyong ginagawa, wala kang pagkakataon na magwagi.	if your goal is simply not clear in anything you do, you have no chance to win.
<8>	Kailangan may matibay na pananaw upang hindi maligaw.	there has to be a clear perspective in order to not get lost.
<9>	Mahalaga ang malinaw na proseso ng Imahinasyon: Sa una ay maiisip mo; magkakamalay ka na ilagay sa ayos ang naisip mo; may mababatid kang ideya at plano mula dito; at mapapatotohanan ito; magkakaroon ng transpormasiyon na maging reyalidad ito, masisiyahan ka at liligaya sa tuwina; mapapayapa ang iyong kalooban hanggang masumpungan mo at malasap ang iyong KALUWALHATIAN.	a clear process of imagination is important. at first you would think. you would have the consciousness to organize what you are thinking. you will come up with an idea and plan from here, and fulfill this. there will be a transformation for this to become a reality. you will always be happy and joyful. your spirit will be at peace until you achieve and experience your glory.
<10>	(Mababasa ito sa mga pahina ng Pagkamulat ) Ito ang iyong inspirasyon.	(this can be read on the pages of awakening) this is your inspiration.
<11>	Ito ang batayan ng mga matatagumpay; ang pagkakaroon ng matibay, malinaw, at nakatitiyak na patnubay sa direksiyon ng kanilang pupuntahan.	this is the basis of those who are successful; having a strong, clear and definite guide towards the direction they are going to.
<12>	Nakapaloob dito ang mga naisin, mga lunggati, mga hangarin, mga layunin, at adhikain.	enclosed herewith are desires, wishes, hopes, goals and ambitions.
<13>	Mula sa simpleng imahinasyon may matatanaw kang direksiyon.	from simple imagination you can find direction.
<14>	Ito ang iyong pananaw.	this is your perspective.
<15>	Kung wala kang pananaw, wala kang misyon na tutuparin na marating ang iyong destinasyon.	if you do not have perspective, you have no mission to fulfill in order to reach your destination.
<16>	Wala kang malilikhang mga lunggati upang matupad mo ito.	you cannot create wishes in order to fulfill this.
<17>	Malaking tulong ang pananaw na mapatunayan at matuklasan ang iyong mga pangarap at pinakamimithi sa buhay.	perspective is of great help in proving and discovering your dreams and greatest ideals in life.
<18>	Pinananatili nito na masikhay kang nakatuon at nakakatulong na bawasan ang mga umaagaw ng iyong atensiyon.	this keeps you deeply focused and helps lessen those that steal your attention.
<19>	Ito ang patnubay sa katuparan ng iyong mga pangarap.	this is the guide for the fulfillment of your dreams.
<20>	Ang pagkakaiba sa pagitan ng Pananaw at Bisyon	the difference between perspective and vision
<21>	Ano ang kahulugan ng Pananaw?	what is the meaning of perspective?
<22>	Sa aking talahuluganan; n foresight : pansariling kapangyarihan ng pangmasid o imahinasyon na maisip ang magaganap sa hinaharap : kakayahan na maisaisip at maintindihan ang mga nakatago sa nakalantad at maapuhap ang tamang kahulugan sa hindi maipaliwanag : kalidad na matarok ang tunay sa huwad at mapili at maihiwalay ang karapatdapat sa walang karapatan : pahalagahan ang likas na kaganapan at itama ang mga pag-aalinlangan	in my dictionary; n foresight: individual power to observe or imagination to foresee what will happen in the future: the ability to internalize and understand what is hidden in those that are in plain view and to grasp the right meaning from the unexplained: the quality to identify what is real from what is fake and to choose and separate the righteous from those who have no right: give importance to natural occurrences and to correct doubts.
<23>	Ano ang kahulugan ng Bisyon?	what is the meaning of vision?
<24>	n vision : nakabatay sa pangarap na malawakan ang kahihinatnan na ang katuparan ay nasa sama-samang mga pagkilos : kapangyarihang makita ang mga positibong magaganap sa pagkakaisa ; tumutugon sa mga adhikaing tungo sa kagalingang panlahat Sa masalimoot na buhay ngayon, higit mong maiintindihan ang mga bagay kung tama ang mga deskripsyon mo dito upang mailapat ang tamang pangmasid na solusyon.	n vision: based on dreams that have comprehensive results, the fulfillment of which is in taking action together: the power to see the positive outcomes of unity; responds to ambitions toward the greater good. in today's complicated life, you will understand things better if your descriptions here are correct, in order to customize a solution based on proper observation.
<25>	Kailangang matagpuan ang angkop na pang-unawa sa mga trabaho na ating ginagawa, at kaakibat nito ang mga paninindigan.	you need to find an appropriate understanding of the jobs that we are doing. and along with this comes assertions.
<26>	Nakapaloob dito ang pagkakaroon ng mahusay na trabaho na nakakatulong na matupad ang iyong layunin, kaganapan, kontribusyon, koneksiyon, at pag-asa.	included here is having a decent job that would help you achieve your goal, fulfillment, contribution, connection and hope.
<27>	Pakatandaan na may tatlong uri ng kamalayan na umaagaw sa atin ng atensiyon pagdating sa paninindigan:	remember that there are three kinds of consciousness that steals our attention when it comes to conviction.
<28>	Mentalidad ng Kakapusan	mentality of scarcity
<29>	- Kawalan ng Kakayahan	loss of ability
<30>	\- Mentalidad ng Kasaganaan	mentality of abundance
<31>	(Mayroong mga pahina ito dito na tumatalakay sa mga kapangyarihan nito sa ating kamalayan)	(there are pages of it here that discusses their power over our consciousness)
<32>	Kung hindi mauunawaan at negatibo ang dating nito sa atin, may kapangyarihan ang mga ito na hadlangan at mawalan ng saysay kahit nasa ikakaunlad ang mga intensiyon mo.	if it cannot be understood and it appears negative to us, these have the power to hinder and lose sense even if it is for the improvement of your intentions.
<33>	Masaganang Pananaw: Ang Mentalidad ng Kasaganaan Ano ba ang pagkikilanlan sa akin?	abundant perspective: the mentality of abundance. how am I identified?
<34>	May kaisipan ng kasaganaan at malinaw na pakiramdam kung sino tayo, ano ang pinaniniwalaan natin, at kung saan tayo mahusay para magamit ang ating mga katangian at kakayahan.	there are thoughts of abundance and a clear feeling of who we are. what we believe in and what we are good at in order to use our characteristics and abilities.
<35>	Ang katanungan na ito ay pinatutunayan ang kalakasan at personal na dangal ng ating pagkatao, at kung papaano nito hinuhubog ang ating reputasyon na kung saan tayo ay nakikilala.	this question proves the strength and personal integrity of our being, and how it molds our reputation, by which we are known.
<36>	Iwasan; Ang pumapel at gayahin ang mga katangian ng iba.	avoid; stealing the spotlight and imitating the traits of others.
<37>	Sa bandang huli, pekeng personalidad kaysa ang orihinal mong pagkatao ang magiging kapalaran mo.	in the end, a fake personality instead of your original self will be your fate.
<38>	Huwag hayaan na ang iyong musika ay hindi mapatugtog at kasamang malibing sa iyong paglisan.	do not allow your music to be left unplayed and be buried along with your passing.
<39>	Saan bang direksiyon ako patungo?	in which direction am I headed?
<40>	Ang kasaganaan ay nagaganap mula sa malinaw na pakiramdam kung ano ang mga bagay na ating ninanasa ay matupad at kung bakit kailangan itong gawin.	prosperity comes from a clear sense of achieving the things we desire and why they should be done.
<41>	Kapag ang ating mga personal na lunggati ay nakaugnay sa ating mga trabaho sa alinmang organisasyon, ito ay nagiging makabuluhan na maging karugtong sa ating paglalakbay sa buhay.	when our personal aspirations are associated with our work in any organization, this becomes significant in being an extension in our voyage through life.
<42>	Nagiging madali para sa atin na maparami ang ating mga kasamahan at nagagawa.	it becomes easy for us to increase our colleagues and tasks.
<43>	Sa pakikipagtulungan sa iba, napapalawig nito at nabibigyan ng pagkakataon na makapaglingkod tayo sa mga pangangailangan ng sambayanan.	in helping others, this extends and gives a chance for us to serve the needs of the country.
<44>	One day Alice came to a fork in the road and saw a Cheshire cat in a tree.	one day Alice came to a fork in the road and saw a Cheshire cat in a tree.
<45>	“Which road do I take?”	"which road do I take?"
<46>	she asked.	she asked.
<47>	“Where do you want to go?”	"where do you want to go?"
<48>	was his response.	was his response.
<49>	“I don’t know,” Alice answered.	"I don't know," Alice answered.
<50>	“Then,” said the cat, “it doesn’t matter.” -Lewis Carroll	"then," said the cat, "it doesn't matter." -Lewis Carroll
<51>	Iwasan: Ang palipat-lipat na direksiyon at hindi malamang pananaw kung saan ang tamang destinasyon, ay mga gawaing pabalik-balik sa pinagmulan; mga paikot-ikot na walang kinapupuntahan.	avoid: constantly changing direction and an unknown perspective of where the right destination is, and actions that keep going back to the start; going around in circles achieving nothing.
<52>	At wala ring nabubuong mga kasamahan at kabuhayan sa patuloy na pananaw nang walang kabatiran.	and there are no friendships or livelihoods formed with the ongoing uninformed perspective.
<53>	Sino ba ang aking mga kasama?	who am I with?
<54>	Ang ating kasaganaan ay pinalalawig ng makahulugang mga relasyon.	our prosperity is prolonged by meaningful relationships.
<55>	Sa pabago-bagong takbo ng ekonomiya, pulitika, at trabaho; nangangailangan ito ng patuloy na kooperasyon at kaisang-pangkat ng maraming tao para sa tagumpay.	with the constantly changing trend in economy, politics and work, this requires the continuous cooperation and teamwork of many people to succeed.
<56>	Ang ating makabuluhang gawain ay kalakip ang mga pakikipagkaibigan, mga pag-aaral at mga pagsasanay, mga tagapagturo: mentors,* at pakikiisa sa mga samahang propesyonal.	our significant actions involve friendships, education and practices, teachers: mentors*, and joining professional organizations.
<57>	*Mentor: Someone whose hindsight can become your foresight.	*mentor: someone whose hindsight can become your foresight.
<58>	Iwasan; Ang mga negatibo at nagmamaliit sa iyong mga kakayahan, nagpapahamak, at mainggitin.	avoid; negative things and those who belittle your abilities, are harmful and envious.
<59>	Ugali ito ng makikitid at isip-talangka.	this is the attitude of those with narrow minds and crab mentality.
<60>	Madaling makilala ang mga ito; sila ang mga usisero, kahit hindi tinatanong ay palasagot at laging may itinuturo.	it is easy to identify them. they are the nosy ones. even when they are not asked, they like to answer and are always pointing fingers.
<61>	Saan ba ako interesado?	where am I interested?
<62>	Mahalaga na pag-ukulan ng pansin ang iyong mga gawain kung saan higit mo itong mapapakinabangan, kinawiwilihan, tumutugon sa iyong tunay na hinahangad, at direksiyong patutunguhan.	it is important to give attention to your activities, where you can put it to better use, your likes, responds to your real ambitions and the direction you are headed.
<63>	Ang magkakaibang mga tao ay natatagpuan ang iba’t-ibang uri ng trabaho na madali, masigla, at nakawiwili, at hinaharap ang magkakaibang tipo ng problema na nakapagtuturo.	different people find different kinds of jobs to be easy, lively and addictive, and face different types of problems while being able to teach.
<64>	Iwasan; Ang masadlak sa trabaho na napipilitan at kinakaladkad ang mga paa tuwing umaga sa pagpasok.	avoid; being stuck in a job that you are forced to like and you are forcing your feet to move every morning as you go to work.
<65>	Malaking sagwil ito para marating mo ang iyong destinasyon nang maayos kapag nawala na ang puso mo dito.	this is a huge obstacle for you to properly reach your destination when you lose interest in it.
<66>	Papaano ba ang epektibong relasyon?	what is an effective relationship like?
<67>	Kung ang masamang ugali ay lumalawig sa paglayo, pag-iisa at kahihiyan; ang regular at madalas na pakikiisa at pakikipagtulungan sa iba, ay nagdudulot naman ng ispirito ng bayanihan at napagtutuunan kung ano ang mahahalagang bagay na talagang kailangan at nakakatulong sa atin.	if a bad attitude leads to distance, isolation and shame, regular and constant participation and cooperation with others leads to a spirit of unity and important things that are really needed and can help us are given attention.
<68>	Iwasan; Ang pagiging makasarili at walang pakialam sa iba.	avoid; being selfish and indifferent to others.
<69>	Anumang ipinapakita at ipinapadama mo ay gayundin ang iyong makukuha sa iba.	whatever you show and make others feel is what you will also get from others.
<70>	Kung mangga ang iyong itinanim, mangga din ang iyong aanihin.	if what you plant is a mango, what you will reap is also a mango.
<71>	Ano ba ang kailangang gawin kung namamali?	what needs to be done if you are are erring?
<72>	Ang kabiguan ay isang makapangyarihang pagkakataon para tumalino at yumabong pa ang iyong mga kaalaman.	failure is a powerful opportunity for you to become smart and your knowledge to grow.
<73>	Pinatitibay ng mga problema ang iyong katatagan na magpatuloy pa at huwag mawili sa panatag na kalagayan, at malimutan ang iyong mga layunin sa buhay.	problems strengthen your will to move on and to not be contented with the status quo, and forget your goals in life.
<74>	Sa halip na takasan ang bumabalisa sa iyo, harapin mo ito, lunasan, at lagpasan.	instead of escaping from what worries you, face it, solve it and move past it.
<75>	Isa lamang itong pagsusulit sa bawa’t kabanata ng iyong buhay.	this is just a test in each chapter of your life.
<76>	Ang kasaganaan ay karampot kung palaging panatag ka, bagkus tungkol ito sa iyong pagsulong sa tamang direksiyon.	abundance is little if you are always complacent. therefore, this is about you heading towards the right direction.
<77>	Ano ba ang nakakasiya para sa akin?	what makes me happy?
<78>	Ang kasaganaan ay lumalawig sa mga simpleng libangan, hindi doon sa nakakahumaling at nagiging bisyo na.	abundance includes simple activities, not those that are addictive and are becoming vices.
<79>	Ang pagbabasa ng mga patawa at bungisngisan ay isang bahagi ng kasiyahang pansarili.	reading jokes and laughter is a part of one's happiness
<80>	Ang makigrupo sa makabuluhang pangkat na iginagalang at hinahangaan mo ay isa pa.	joining a significant group that you respect and admire is another one.
<81>	Nalilibang ka na sa mga talakayan; nadaragdagan pa ang iyong karunungan.	you are entertained by discussions; and your knowledge is increased.
<82>	Iwasan; Ang walang hintong tsismisan sa buhay ng iba, artista at pelikula, panghihimasok sa buhay ng iba na wala kang kinalaman, at walang saysay na mga panoorin sa telebisyon at internet.	avoid; non-stop gossiping about the lives of others, actors and movies, meddling in the life of others that you have nothing to do with, and senseless shows on television and the internet.
<83>	Papaano ko mahaharap ang pagbabago?	how do I face change?
<84>	Ang kasaganaan ay maaaring mabago anumang sandali – sumulong na paunlad o bumalik na pahirap.	abundance can change at any moment - move successfully or recede into poverty.
<85>	Kailangan lamang na lagi kang handa sa mga pagbabago.	you just need to be ready at all times for changes.
<86>	Ang kasaganaan ay nakukuha hindi lamang sa mga materyal na bagay, kundi pati na rin sa kaunlaran ng isipan.	abundance can be gained not only from material things, but also in the growth of the mind.
<87>	Kung ikaw ay maraming katangian at kakayahan, hindi ka mawawalan ng pagkakakitaan.	if you have many traits and abilities, you will not run out of things to earn money from
<88>	At kung laging kasaganaan ang laman ng iyong isipan, wala ka ng panahon para sa mga walang saysay na mga bagay.	and if prosperity is always in your mind, you no longer have the time for senseless things.
<89>	Hangga’t may kabatiran ka sa mga nakapagpapaunlad sa iyo, maging materyal o kaalaman, ito ang iyong gagawing mga libangan; nasisiyahan ka na, kumikita ka pa.	as long as you have an awareness of what makes you succeed, whether it be material or intellectual, this is what you will do for entertainment. you are enjoying and earning as well.
<90>	Iwasan; Ang mga lakwatsa at mga walang saysay na libangan; nagugumon ka na sa bisyo, nauubos pa ang pera mo.	avoid; wandering around and senseless activities; aside from being addicted to vices, you are also losing your money.
<91>	Aksaya na sa panahon, ang kalusugan pa ay nilalason.	aside from being a waste of time, your health is also poisoned.
<92>	Magbago; Kung nagagawa natin na pagharian ng depektadong isip, mga pagkilos na walang kabuluhan, walang pakinabang na mga umpukan, at mag-aksaya ng panahon sa walang katuturan; ay magagawa din natin mismo ang tumalino, at hanapin kung saang mga bagay nagkakaroon ng masaganang buhay, kapayapaan, at kaligayahan.	change; if we can manage to be ruled over by defective thinking, senseless actions, useless gatherings, and wasting time for senseless things, then we can also manage to be smarter, and find things where an abundant life, peace and happiness can be gained.
<93>	Ano ba ang nakapagpapaligaya?	what makes one happy?
<94>	Hangga’t may kasaganaan, magagawa mong pag-ukulan ng atensiyon ang mga bagay na lalong magpapasaya sa iyo, mayroon ka nang kakayahan na makamtan ang mga naisin mo nang walang inaalaala.	as long as there is prosperity, you can pay attention to things that can make you even happier, you already have the ability to achieve your wishes without worries.
<95>	At kung mapapanatili mong masaya ka, ang kaligayahan ay sasaiyo sa tuwina.	and if you can keep yourself happy, happiness will be with you always.
<96>	Kung maligaya ka na, malaya ka nang masumpungan mong tuluyan ang iyong kaganapan na kung saan ang iyong dakilang layunin ay kusang nananaig, at sa puntong ito, malalasap mo ang nakatakda mong KALUWALHATIAN.	if you are already happy, you are free to fully achieve that state where in your ultimate goal prevails on its own, and at this point you can experience the glory that is meant for you.
<97>	Pagtupad sa Pananaw	fulfilling your perspective
<98>	Ang panunahing sangkap ng pananaw: Nakatuon lamang ito kung ano ang tunay na importante at makabuluhan.	the main ingredient of perspective: it is only focused on what is truly important and significant.
<99>	Ang maayos at tamang proseso ay nakakatiyak ng mga tamang lunggati, at nakakatulong na matupad ito sa madaling panahon at kaunting kapaguran.	the proper and correct process guarantees the right wishes, and helps to fulfill them in a short time and with little effort.
<100>	Ikaw ang tagalikha ng iyong buhay, hubugin mo ito doon lamang sa nagpapaligaya sa iyo.	you create your own life. mold it only according to what makes you happy.
<101>	Gumawa ng panuntunan na ikaw ang may kontrol, upang ang lahat ng mga nakapaligid sa iyo; mga tao, mga kaganapan, kahit na nararamdaman mong mabuti o may alinlangan ka.	make guidelines that you have control of, so that everyone around you; people, events, even if you feel that it is good or if you have doubts.
<102>	Lalong magpunyagi at gawing napakadali nito upang mabuti ang maramdaman mo at sa abot ng iyong makakaya nang maiwaksi ang anumang pag-aalinlangan.	strive harder and make this very easy so you can feel good, and to the best of your ability in order to defeat any doubt.
<103>	(Pakibasa lamang ang Mga Dakilang Prinsipyo ng Buhay, 07 Disyembre/11)	(please read The Greatest Principles of Life, 07 December/11)
<104>	Reyalidad	reality
<105>	Luma at pangkaraniwan; Kapag nalulunod, hindi mo sasabihin na, “Higit kong pasasalamatan, na kung maaari lamang, na may isang tao na may pananaw, na mapansin ako sa aking pagkalunod, at lumapit sa akin, at tulungan ako, na makaahon sa tubig.”	old and ordinary; when drowning, you will not say, "I would be really grateful, only when possible, if one person who has perspective notices me as I drown and approaches me and helps me get out of the water."
<106>	Napapanahon at praktikal: Kapag nalulunod, biglang bigkasin ang, “Saklolohan ninyo ako!”	timely and practical: when drowning, quickly say, "help me!".
<107>	Ito lamang ang kailangan at wala ng mga paligoy-ligoy pa na pakiusap.	this is the only thing that is needed and no more beating around the bush.
<108>	Sa tamang pagtanaw; makabuluhan, nasusukat, nakakatiyak, may takdang panahon, nasa tamang direksiyon, at makakayang tapusin.	on proper foresight; significant, measured, certain, scheduled, in the right direction and can be finished.
<109>	Ang mga balakid sa halip na harapin at lupigin, ay nagiging mga pagkatakot kapag walang patnubay ng pananaw sa ating paglalakbay.	hindrances, instead of being faced and defeated, become fears when there is no guidance of foresight in our voyage.
<110>	Ang malinaw at matatag na pananaw ay mahalagang kabatiran kung papaano isasaayos, nakakatiyak, at laging handa sa lahat ng sandali.	a clear and strong perspective is an important factor in putting things in order, to be certain and always prepared at all times.
<111>	Ito ang nagpapasunod sa mga lunggati na magtiyaga, tapusin, at magtagumpay sa anumang negosyo o pagdadala sa personal mong buhay.	this is what makes wishes come true. to persevere, to finish and to succeed in any business or managing your personal life.
<112>	Ang isang estudyante na nais makatapos at maging guro ay kailangan munang maging tunay na estudyante at pagsumikapan ito, kung hindi niya ito gagawin at magtuturo na bilang guro, siya ay hahatulan bilang estudyante at kung walang saysay ang pagtuturo niya, pagtatawanan at lilibakin lamang ang mga naturuan niya.	and a student who wants to graduate and be a teacher needs to be an actual student first and work hard for it. if he cannot do this and will teach as a teacher, he will be judged as a student; and if what he teaches is senseless, he will be laughed at and be ridiculed by the ones he teaches.
<113>	Ganito din ang buhay, bago ka maglakbay, nalalaman mo at handa ka sa susuungin mong pakikibaka.	life is also like this, before you travel, you become aware and ready for the struggle you will face.
<114>	Hangga’t wala kang kabatiran sa iyong sarili, wala kang magiging plano na makakaya mo, wala kang pagsisimulan na maging handa kung paano mo malalagpasan ang mga balakid.	until you have no self-awareness, you will have no plan that you can execute well. you have nowhere to start to be prepared in how to overcome obstacles.
<115>	Sa pag-aaral: Mula sa estudyante, guro, at nagtuturo, ito ang proseso.	in studying: from the student, teacher, and those who teach, this is the process.
<116>	Malinaw ito.	this is clear.
<117>	Katotohanan: Ang nag-iisip na tao ay iniaangkop ang kanyang sarili sa mundo; ang taong may pananaw ay masikhay sa pagpupumilit na umangkop ang mundo sa kanya.	truth: a person who thinks will conform to the world; a person who has perspective will try fervently for the world to be in accordance to him.
<118>	Kaya nga, lahat ng pagpapaunlad at progreso ay nakadepende at nagsisimula sa taong may pananaw.	therefore, all means of advancement and progress depend and begin with a person who has perspective.
<119>	Kung saan walang bisyon, ang mga tao ay napupuksa.	when there is no vision, people are defeated.
<120>	Mga Kawikaan 29:18	Proverbs 29:18
<121>	Ang ambisyon ay isang misyon, at ang pananaw ay pagtuon.	an ambition is a mission, and perspective is the response.
<122>	“Aking Ama, bendisyunan po ninyo ako na magkaroon ng bisyon.”	"my Father, bless me to have vision."
<123>	Lagi kong naririnig ito sa simbahan na sinasambit sa tuwina.	I always hear this in church being mentioned all the time.
<124>	Ang bisyon o pananaw nang walang ginagawa ay pangangarap lamang, ang gawain na walang misyon ay walang saysay na pagpapakahirap, at ang bisyon na responsableng tinutupad ay pag-asa ng sangkatauhan.	vision or perspective without doing anything is just dreaming. action without mission is a useless effort, and a vision that is responsibly fulfilled is the hope of the people.
<125>	Ikaw, ano ang ambisyon mo sa ginawa mong bisyon para magtagumpay?	you, what is your ambition with the vision that you made in order to succeed?
<126>	Kalakip ba nito ang iyong masidhing Pananaw?	does this include your intense perspective?
<127>	Pananaw ay kailangan para ang tagumpay ay laging kaulayaw.	perspective is needed for success to always be your friend.
<128>	Jesse Guevara	Jesse Guevara
<129>	Lungsod ng Balanga, Bataan	city of Balanga, Bataan
