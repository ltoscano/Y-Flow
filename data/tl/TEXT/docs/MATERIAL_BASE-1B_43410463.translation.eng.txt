<1>	Sa ngalan ng kaligtasan	in the name of safety
<2>	(Unang nalimbag ang akdang ito sa isyu 3 ng Philippine Collegian noong 27 Hunyo 2012.)	(this article was first published in issue 3 of the Philippine Collegian on 27 June 2012)
<3>	ni Anne Vitug	by Anne Vitug
<4>	Sakay ang sariling motorsiklo, iniikot ni Lawrence Mappala ang National Science Complex bilang bahagi ng pang-araw-araw niyang duty.	riding his own motorcycle, Lawrence Mappala goes around the National Science Complex as part of his daily duty.
<5>	“Ako na ang nagpapagasolina sa motorsiklo ko para magamit sa pagronda. Sa kakulangan ng kagamitan para sa amin sa SSB, minsan kailangan naming magsakripisyo para lang magawa namin nang maayos ang mga trabaho namin.”	"I am the one paying for the gasoline of my motorcycle to be used in making rounds. with the lack of equipment for us in the SSB, sometimes we need to make sacrifices so that we can do our jobs properly."
<6>	| Chris Martin Imperial	| Chris Martin Imperial
<7>	Araw-araw silang nakikipagbuno sa init ng araw, sa puyat, at higit sa lahat, sa banta ng dahas at panganib.	every day they wrestle with the heat of the sun, with lack of sleep, and most of all, with the threat of violence and danger.
<8>	Naroon sila kahit saan, sinisigurong maayos ang takbo ng seguridad sa loob ng unibersidad.	they are everywhere, ensuring security properly operates inside the university.
<9>	Hindi sila security guards, hindi rin naman pulis.	they are not security guards, and also not the police.
<10>	Hindi man sila gaanong kilala ng lahat dahil sa kanilang bihis sibilyan, patuloy pa rin nilang sinisiguro ang seguridad ng mga estudyante at empleyado ng UP.	they may not be that well-known by everyone because of their civilian attire, yet they continue to ensure the safety of the students and employees of UP.
<11>	Ang tagapagtanggol	the defenders
<12>	Binuo ang Special Services Brigade (SSB) noong 2005 bilang katuwang ng mga pulis at security guards sa pagpapaigting ng seguridad sa UP.	the Special Services Brigade (SSB) was created in 2005 as partners of the police and security guards in improving safety in UP.
<13>	Isa sa mga pinakaunang naging miyembro nito si Manong Lawrence Mappala, 45 anyos.	one of its first members is Manong Lawrence Mappala, 45 years old.
<14>	Sa loob ng pitong taon sa serbisyo, ginugugol niya ang bawat araw sa walang kapagurang pag-iikot sa iba’t ibang lugar sa unibersidad. Palagi siyang handa sa tawag ng serbisyo, araw man o gabi. Ito ang dahilan kung bakit itinuturing siya ng kanyang mga kasamahan bilang isa sa pinakamaasahang miyembro ng SSB.	in his seven years of service, he spends each day restlessly making rounds in different parts of the university. he is always prepared for the call of service, day or night. this is the reason why his coworkers consider him as one of the most reliable members of the SSB.
<15>	Mula sa Aurora, Isabela si Manong Lawrence ngunit lumaki siya sa Quezon City.	Manong Lawrence is from Aurora, Isabela but he grew up in Quezon City.
<16>	Bata pa lamang siya, pangarap na niyang maging sundalo ngunit naudlot ito nang mapatay ng isang holdaper ang kanyang ama na siyang tanging naghahanapbuhay noon sa kanilang pamilya.	even when he was a child, he dreamed of becoming a soldier but this was cut short when his father who was the sole breadwinner for their family back then was killed by a thief.
<17>	Hayskul pa lamang ay natuto nang magbanat ng buto si Manong Lawrence bilang construction worker kapag may libreng oras. Dahil dito, at dahil na rin sa matiyagang paglalabandera ng kanyang ina, nagtapos siya bilang General Radio Operator sa Samson College.	even during high school Manong Lawrence learned to work as a construction worker if he has free time. because of this, and also because his mother diligently did the laundry of others, he graduated as a general radio operator in Samson College.
<18>	Bago maglingkod bilang SSB sa unibersidad, naging intelligence officer si Mang Lawrence sa Economic Investigation and Intelligence Bureau, isang ahensya ng gobyerno na nabuwag noong 2000.	before serving as SSB in the university, Mang Lawrence became an intelligent officer in the Economic Investigation and Intelligence Bureau, a government agency that was abolished in 2000.
<19>	Nagtapos ang operasyon ng ahensya nang may makaalitan silang malalaking pangalan sa mundo ng pulitika na nasangkot sa nasabat nilang ilegal na kargamento.	the operations of the agency stopped when they went against big personalities in the world of politics involved when they confiscated some illegal cargo.
<20>	Nakaranas si Manong Lawrence at higit sa isang libong empleyado ng paninikil at pananakot mula sa mga pulitiko hanggang sa tuluyan na ngang mabuwag ang ahensiya.	Manong Lawrence and more than one thousand employees experienced pressure and threats from politicians until the agency was eventually dissolved.
<21>	Ilang buwan din siyang nahirapan makahanap ng trabaho na makatutugon sa pangangailangan ng kanyang pamilya.	for a few months he experienced difficulty finding a job that can answer to the needs of his family.
<22>	Sa bandang huli ay muli siyang naglingkod bilang barangay tanod sa Pook Dagohoy sa loob ng unibersidad.	at the end he again served as a barangay sentry in Pook Dagohoy inside the university.
<23>	Ayon sa kanya, higit pa sa pangangailangang pinansiyal, nakatulong ang mga karanasan niya sa trabaho sa pagganap sa kanyang tungkulin bilang SSB.	according to him, more than the financial needs, his experience from work helps him fulfill his role as SSB.
<24>	Sa kabila ng hirap at panganib na hatid ng kanyang trabaho, para kay Manong Lawrence, isang pribilehiyo ang maging SSB.	despite the difficulty and danger his job brings, for Manong Lawrence, being an SSB is a privilege.
<25>	Sa sweldong P481kada araw at sa tulong na rin ng asawang librarian sa UP College of Law ay natutugunan naman umano ang pangangailangan ng kanilang pamilya.	with a salary of P481 per day and help from his wife who is a librarian in the UP College of Law they can answer to the needs of their family.
<26>	Katulad ng maraming magulang, pangarap ni Manong Lawrence na sa UP makapag-aral ang kanyang tatlong anak na lalaki.	like many parents, it is Manong Lawrence's dream for his three sons to study in UP.
<27>	Sinubukang tuparin ng kanyang panganay ang pangarap na ito ngunit hindi siya pumasa sa UPCAT.	his first child tried to achieve this dream but he did not pass the UPCAT.
<28>	Sa kabila nito ay hindi siya nawalan ng loob at ngayon ay malapit nang magtapos ng kursong Criminology sa Republican College.	despite this he did not lose confidence and is now close to finishing the course Criminology in Republican College.
<29>	Patuloy naman na naghahangad si Manong Lawrence na maging matagumpay ang mga anak niya sa anumang larangang mapili nila.	Manong Lawrence continues to wish for his children to succeed in whatever field they choose.
<30>	Maraming tungkuling ginagampanan si Manong Lawrence bilang SSB.	Manong Lawrence fulfills many roles as SSB.
<31>	Sa kanyang trabaho, nakakatulong siya sa pagtitiyak ng kaayusan at seguridad ng pamantasan.	in his job, he helps ensure the order and safety of the university.
<32>	Takbo ng trabaho	operation of work
<33>	Hindi tulad ng mga pulis at security guard, walang uniporme ang mga SSB.	unlike the police and security guards, the SSB do not have uniforms.
<34>	Matagal na rin silang hindi gumagamit ng kahit anong armas gaya ng batuta.	they also have not used any weapon like the baton for a long time.
<35>	Tanging liksi ng katawan at talas ng isip ang armas ni Manong Lawrence at ng 51 na iba pang miyembro ng SSB upang matupad ang kanilang mga tungkulin.	only the agility of the body and sharpness of the mind are the weapons of Manong Lawrence and 51 other members of the SSB in fulfilling their responsibilities.
<36>	Araw-araw ay may iba’t-ibang lugar sa unibersidad na kailangan bantayan ang mga SSB.	every day there are different places in the university that the SSB need to guard.
<37>	Responsibilidad nilang magmatiyag at maging alerto sa mga posibleng ilegal na gawain at mga kahina-hinalang tao.	it is their responsibility to observe and be on alert for possible illegal activities and suspicious people.
<38>	Naatasan din silang pagbawalan ang mga ilegal na manininda, palaboy, mga tinatawag na watch-your-car boys at mga traysikel at pedicab na pumasok sa unibersidad.	they are also assigned to stop illegal sellers, strays, what are called watch-your-car boys and tricycles and pedicabs from entering the university.
<39>	Sa mga pagkakataong may mahuling lumalabag sa batas, hindi maaaring mang-aresto ang SSB.	at times when they catch violators, the SSB cannot make an arrest.
<40>	Maaari lamang nilang banatayan ang nahuli at hintayin ang mga pulis na rumesponde sa kaso.	they can only guard those caught and wait for the police to respond to the case.
<41>	Sa ganitong takbo ng trabaho nakilala ni Manong Lawrence ang UP at ang mga estudyante nito.	Manong Lawrence got to know UP and its students through this line of work.
<42>	Malinaw pa sa kanyang mga alaala noong hindi pa problema sa unibersidad ang pagtaas ng matrikula.	he can still clearly remember when tuition increase was not yet a problem in the university.
<43>	Walang mahahabang pila ng mga estudyante para makapag-loan o mag-apply sa STFAP.	there were no long lines of students who want to get a loan or apply for STFAP.
<44>	Naniniwala siya na ang edukasyon ay dapat libre para sa lahat. Para sa kanya, ang pagkaltas sa badyet ng UP ay tahasang pagpapahirap sa mga magulang.	he believes that education should be free for all. for him, cutting the budget of UP is a definite burden for parents.
<45>	“Sa sobrang hirap ng buhay ngayon, grabeng pasanin iyan sa magulang,” aniya.	"with life being so hard now, that is a serious burden for parents," he says.
<46>	Bilang isang naglilingkod sa unibersidad, personal niyang nasasaksihan ang iba’t ibang sitwasyon na kinasasadlakan ng mga magulang at ng estudyante ng UP.	as one who serves the university, he personally witnesses different situations that parents and students of UP experience.
<47>	Bilang magulang, alam ni Mang Lawrence ang halaga ng mabigyan ang mga anak ng mahusay na edukasyon, at nauunawaan niya ang hirap ng mga magulang na magtrabaho at mag-ipon upang matustusan ang nagtataasang tuition, maging sa mga pamantasang pinatatakbo ng estado.	as a parent, Mang Lawrence knows the value of giving children good education, and he also understands the hardships of parents in working and saving to be able to afford the increasing tuition, even in universities run by the state.
<48>	Kulang na kulang	really lacking
<49>	Hindi maipagkakailang marami nang karanasan si Mang Lawrence sa iba’t-ibang mukha ng krimen.	it is undeniable that Mang Lawrence already has much experience with different faces of crime.
<50>	Hindi umano niya malilimutang ang paghabol sa isang magnanakaw malapit sa Ilang-Ilang Residence Hall at paghuli sa isang rapist sa E. Jacinto.	according to him he will not forget chasing a robber near Ilang-Ilang Residence Hall and capturing a rapist in E. Jacinto.
<51>	Bilang isang pampublikong espasyo, malaki ang problema ng UP sa seguridad dahil malayang nakapapasok at nakalalabas ang sinuman.	as a public space, UP has a big problem with security because anyone can freely enter and exit.
<52>	Ang mga krimen gaya ng pagnanakaw ay talamak sa kampus dahil hindi madaling malaman kung sino ang mga taga-UP at sino ang hindi.	crimes like theft are widespread on campus because it is not easy to identify who is from UP and who is not.
<53>	Maging ang kawalan ng uniporme o dress code ng mga estudyante ng unibersidad ay nagiging bentahe sa mga magnanakaw na malayang nakakalabas-masok sa kampus.	even the absence of a uniform or dress code for students of the university becomes an advantage for robbers who freely enter and exit the campus.
<54>	Isa sa mga posibleng solusyon sa problemang ito ay ang pagdadagdag ng mga taong magbabantay sa kampus. Ngunit sa ngayon, mahirap itong ipatupad dahil sa kakulangan sa badyet ng unibersidad.	one possible solution to this problem is adding people who will guard the campus. but currently, it is difficult to implement because of the university's lack of budget.
<55>	Problema rin ng mga SSB ang kakulangan sa mga kagamitan gaya ng mga motorsiklo at mobile cars. Napalaki ng unibersidad at sa lawak ng banta ng krimen sa araw-araw ay mahirap para sa mga SSB ang mabantayan ang buong kampus kung iilan lamang sa kanila ang nakagagamit ng sasakyan.	another problem of the SSB is the lack of equipment like motorcycles and mobile cars. the university is extremely large and with the amount of crime threats every day it is difficult for the SSB to guard the whole campus if only a few of them can use vehicles.
<56>	Isa pang problema ay ang kakulangan sa training ng mga kasalukuyang miyembro ng iba’t ibang security group sa UP katulad ng SSB. Isang halimbawa dito ang paggawa ng mga ulat ukol sa mga kasong kanilang nirerespondehan. Ani Prof. Emerino Dagdag, Chief Administrative Officer ng SSB, hindi pa ganoon kabihasa rito ang SSB. Mahalaga ang maayos na paggawa ng ulat dahil isa ito sa pinagbabatayan ng karagdagang aksyon sa mga kaso.	another problem is the lack of training for current members of different security groups in UP like the SSB. one example of this is the filing of reports about the cases they respond to. according to Professor Emerino Dagdag, Chief Administrative Officer of the SSB, the SSB are not yet experienced here. proper filing of reports is important because it is one of the basis for additional action on cases.
<57>	Bukod pa rito, ayon kay Prof. Dagdag, nangangailangan din sila ng malawakang pagsasanay sa pag-iimbestiga upang makakalap ng sapat na impormasyon at ebidensiya sa mga kaso.	aside from this, according to Professor Dagdag, they also need extensive training in investigation in order to collect enough information and evidence on cases.
<58>	Dito makikita ang katotohanang na maraming kinakaharap na suliranin ang UP bilang komunidad.	the reality that UP as a community faces a lot of problems can be seen here.
<59>	Bilang SSB, si Manong Lawrence ay bahagi ng komunidad na ito at may malaking papel na ginagampanan sa pagsasaayos ng sistema ng seguridad sa UP.	as SSB, Manong Lawrence is part of this community and he has a big role to fulfill in fixing the security system of UP.
<60>	Biktima rin siya ng mga problema ng unibersidad tulad ng kawalan ng pondo para sa mga pangangailangan ng SSB.	he is also a victim of the problems of the university like lack of funds for the needs of the SSB.
<61>	Ang mga kakulangang ito ang dahilan kung bakit marahil hindi pa gaano ka-epektibo ang SSB sa pagpapanatili ng kaayusan at seguridad sa kampus.	these shortcomings are the reason perhaps why the SSB are still not that effective in maintaining order and safety in campus.
<62>	Sa bandang huli, habang pinoprotektahan ng mga miyembro ng SSB ang mga estudyante at empleyado, responsibilidad din ng unibersidad na tugunan ang kanilang mga pangangailangan tungo sa epektibong pagtupad nila sa kanilang tungkulin.	in the end, while the members of the SSB protect the students and employees, it is also the responsibility of the university to attend to their needs towards effective execution of their responsibilities.
