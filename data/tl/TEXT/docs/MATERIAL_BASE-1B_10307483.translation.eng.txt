<1>	Paragila	Paragila
<2>	By Tomas U. Santos - January 29, 2016	by Tomas U. Santos - January 29, 2016
<3>	PASADO alas nuebe na nang makahiga si Ernesto at tanging ang bukas na telepono na lamang niya ang nagbibigay liwanag sa kaniyang kulob na silid.	it was already past nine when Ernesto was able to lie down, and his open phone was the only thing that was giving light in his stuffy room.
<4>	Dahan-dahan niyang itinataas-baba ng kaniyang kanang hintuturo sa screen upang masulyapan ang laman ng kaniyang Facebook: mga bidyo ng makukulit na Corgi, mga meme nila Bill at Juan at mga galit na reklamo tungkol sa mga drayber ng taksi.	he carefully slid his right thumb up and down the screen to catch a glimpse of his Facebook: videos of mischievous Corgis, memes of Bill and Juan and angry complaints about taxi drivers.
<5>	“Paulit-ulit na lang,” ani Ernesto sa sarili.	"same thing over and over," Ernesto said to himself.
<6>	Nakaramdam na siya ng pagbigat ng kaniyang mga mata at dahan-dahang naglaho sa kaniyang paningin ang liwanag ng limang pulgadang screen ng kaniyang telepono.	he already felt heaviness in his eyes, and the light from the five-inch screen of his phone slowly disappeared from his sight.
<7>	Inalala ni Ernesto ang kaniyang nakatatandang kapatid, si Estrella, na nagtatrabaho bilang nars sa Singapore.	Ernesto remembered his older sister, Estrella, who was working as a nurse in Singapore.
<8>	“Kumusta na kaya siya?”	"how is she?"
<9>	Panaka-naka na lamang kung magpost si Estrella sa Facebook nito ng mga bagay tungkol sa kaniyang buhay.	Estrella only posts on Facebook once in a while about things regarding her life.
<10>	Nakaramdam siya ng animo pagkakahulog mula sa kaniyang kama.	he felt like he was somewhat falling from his bed.
<11>	Dire-diretso ang kaniyang pagbagsak sa isang lagusan.	his fall through a passageway was continuous.
<12>	Bumagsak si Ernesto sa isang kalye.	Ernesto fell on a street.
<13>	Pamilyar sa kaniya ang lugar na kinahulugan.	the place where he fell on was familiar to him.
<14>	Tiyak niya ito dahil sa karatulang nabasa sa kanto—Laon-Laan.	he was certain about this because of the signage that he read on the corner - Laon-Laan.
<15>	Pinagmasdan niya ang kaniyang paligid.	he looked at his surroundings.
<16>	Nakakita siya ng isang 24/7 na tapsilogan sa kabilang kalye at tinungo ito.	he saw a 24/7 eatery on the other street and went there.
<17>	“Hello ser, ano pong order nila?”	"hello, sir. what is your order?"
<18>	pagbati ng isang lalaking naka-apron sa entrada.	said in greeting by a man in an apron at the entrance.
<19>	Nagitla si Ernesto.	Ernesto was scared.
<20>	Pamilyar sa kaniya ang lalaki.	the man looks familiar to him.
<21>	Pamilyar ang bilugang mga mata nito.	his round eyes looked familiar.
<22>	Nakasalamin na may manipis na lente, may katangkaran, naka-army cut at katamtaman ang pangangatawan.	he was wearing glasses with thin lenses, was somewhat tall, had army-cut hair and had a body of medium build.
<23>	Hinding-hindi ako magkakamali, ani Ernesto sa sarili.	I can never be wrong, said Ernesto to himself.
<24>	“Sino ka?” tanong ni Ernesto sa kamukha.	"who are you?" asked Ernesto to his look-alike.
<25>	“Ernesto ho.	"Ernesto.
<26>	Anong order ninyo?”	what is your order?"
<27>	tanong ng lalaki.	asked the man.
<28>	Anong nangyayari?	what is happening?
<29>	Lumabas siya mula sa tapsilogan.	he went out of the eatery.
<30>	Nagbago na ang paligid sa kaniyang paglabas.	the surroundings already changed upon his exit.
<31>	Nakatayo na siya sa Luneta.	he was already standing in Luneta.
<32>	Kitang-kita niya ang monumento ni Rizal.	he can clearly see the monument of Rizal.
<33>	Sa tapat nito, may grupo ng mga lalaking hindi magkandaugaga sa pagkuha ng magandang anggulo ng selfie.	across this, there was a group of men who were scrambling to take good selfie angles.
<34>	Nabigla siya sa kaniyang nakita, puro magkamukha ito.	he was surprised with what he saw. they all looked alike.
<35>	May nagrepikal sa bulsa ni Ernesto.	something rang in the pocket of Ernesto.
<36>	Kinapa niya ito at kinuha.	he rummaged for it and took it.
<37>	Telepono niya pala.	it was apparently his phone.
<38>	“Paano napunta sa bulsa ko ito?” pagtataka niya.	"how did this get into my pocket?" he wondered.
<39>	Binuksan niya ang telepono.	he turned on the phone.
<40>	May ilang bilang ng notipikasiyon siya sa kaniyang Facebook.	he had a number of notifications on his Facebook.
<41>	Ernesto added a photo of you.	Ernesto added a photo of you.
<42>	Ernesto recently liked a post you are tagged in.	Ernesto recently liked a post you are tagged in.
<43>	Ernesto tagged you in his photo: ‘With Rizal and the national photobomber!’	Ernesto tagged you in his photo: "with Rizal and the national photo bomber!"
<44>	Tila naputulan ng dila si Ernesto sa nangyayari, iniisip niya kung ano ang eksplanasiyon sa lahat ng mga nangyayari.	Ernesto seemed to have gotten his tongue cut off with what is happening. he is thinking of an explanation for everything that is happening.
<45>	Napalingon siya sa kaniyang kanan kung saan may kumpol muli ng kalalakihan.	he glanced to his right, where there was a group of men again.
<46>	Dinudumog ng tao ang isang lalaki, isang Ernesto rin.	one man, another Ernesto too, was being mobbed by people.
<47>	Nakikipagselfie ang iba pang mga lalaki sa kaniya na puro Ernesto rin.	the other men, who are also Ernesto's, are taking a selfie with him.
<48>	Tinangkang makipag-usap ni Ernesto, umaasang maliliwanagan sa nangyayari.	Ernesto attempted to talk to them, hoping to gain clarity with what is happening.
<49>	Ngunit, bigla siyang nakaramdam ng pagyanig sa lupa.	but he suddenly felt ground tremors.
<50>	Sumunod ang isang malakas na kulog.	then came a loud thunder.
<51>	Napapikit na lamang siya at naramdaman na niya ang pagkalog na kaniyang mga binti.	he was forced to close his eyes and he already felt his legs shaking.
<52>	Namulat siya muli at nagbago na naman ang paligid.	he opened his eyes and the surroundings changed again.
<53>	Nagmistulang gawa sa hologram ang mga poste ng elektrisidad at linya ng mga telepono.	the electricity posts and telephone lines seem to be made of hologram.
<54>	Ipinapakita sa poste ang mga istatus ni Ernesto sa Facebook, mga tweet at mga retrato sa Instagram.	shown on the posts are Ernesto's statuses on Facebook, tweets and pictures on Instagram.
<55>	Napalitan ang mga ulap ng mga retrato niyang may pinakamaraming like.	the clouds were replaced by his pictures with the most likes.
<56>	Naging kulay asul naman ang daanan na nagpapalit-anyo—nagpapakita ng mga balidosong salita ni Ernesto sa Twitter—sa tuwing matatapakan.	the road turned to blue, which changes its appearance - showing Ernesto's arrogant words on Twitter - each time it is stepped on.
<57>	“Buti pa ang Twitter 140 chars lang puwedeng sabihin.	"luckily, on Twitter only 140 characters can be said.
<58>	‘Yung nanay ko unlimited!”	my mother can say unlimited things!"
<59>	“What to do?	"what to do?
<60>	#banyomoments #tronokoto”	#banyomoments #tronokoto"
<61>	Nawiwindang na si Ernesto sa nangyayari.	Ernesto was going crazy with what's happening.
<62>	Napansin niya ang isa pang kamukha na nakaupo lamang mag-isa sa may damuhan.	he noticed another look-alike who was just sitting alone on the grass.
<63>	Nilapitan niya ito at muling nagtangkang makahanap ng paliwanag sa nangyayari.	he approached him and attempted again to find an explanation for what is happening.
<64>	“Hi?	"hi?
<65>	Hello?”	hello?"
<66>	Wala itong sinambit.	he did not say anything.
<67>	Titig lamang.	just a stare.
<68>	“Ano ba naman ito?!” bulalas ni Ernesto.	"what is this?" Ernesto exclaimed.
<69>	Biglang umihip nang malakas ang hangin at tinangay ang telepono na hawak ni Ernesto at ng iba pang Ernesto.	the wind suddenly blew heavily and carried away the phone held by Ernesto and by other Ernesto's.
<70>	“OMG!	"OMG!
<71>	Hindi ko pa na-post ‘yung groupie natin!”	I haven't posted our groupie yet!"
<72>	“Shet!	"shit!
<73>	‘Yung istatus ko putol!	my status was cut off!"
<74>	Baka ma-misinterpret.”	it might get misinterpreted."
<75>	“Teka sobra ng 5 characters ‘yung tweet ko.	"wait, my tweet is excessive by 5 characters.
<76>	Hindi ko na-tweet!”	I wasn't able to tweet it!"
<77>	Nagkagulo ang mga Ernesto.	the Ernesto's had a commotion.
<78>	Nagkalat at napatakbo sa mga poste kung saan nila sinubukang mag-Facebook ngunit hindi ito gumana.	they scattered and ran to the posts, where they tried to use Facebook but it did not work.
<79>	Ang iba ay napaluhod sa daan at pinaghahampas ito.	others fell to their knees on the street and slammed it.
<80>	Nagpapalit-palit ang mga tweet na pinakikita ng daanan.	the tweets shown on the street kept changing.
<81>	Sa sabay-sabay na paghampas nila rito bigla itong naging itim.	as they simultaneously slammed it, it suddenly turned black.
<82>	“Oh no!” sigaw ng lahat.	"oh no!", shouted everyone.
<83>	Naging kahapis-hapis ang tanawin ng Luneta sa pagwawala ng mga tao ukol sa kanilang problema sa social media.	the scene at Luneta became distressful, with the people protesting about their problems in social media.
<84>	Sa gitna ng lahat ng ito, nakatayo si Ernesto.	in the middle of all this, Ernesto stood.
<85>	Hindi nag-sasalita, hindi umiimik.	not speaking, not moving.
<86>	“Ganito ba ako?	"am I like this?
<87>	Tulad nila?”	like them?"
<88>	usisa niya sa sarili.	he asked himself.
<89>	“Hindi naman ‘ di ba?	"no, right?
<90>	Hindi ako katulad nila!”	I'm not like them!"
<91>	Muling umihip nang malakas ang hangin.	the wind blew strongly again.
<92>	Nahulog ang mga telepono mula sa kalangitan.	the phones fell from the sky.
<93>	Kumawala sa pagkakayakap ang mga lalaking yakap-yakap ang mga poste.	the men who were hanging on to the posts let go of their grasp.
<94>	Nagtakbuhan.	ran away.
<95>	Nagkatulakan.	pushed each other.
<96>	Tumingala si Ernesto.	Ernesto looked up.
<97>	Sa aktong pagtingala niya, mabilis na nahulog ang isang telepono sa kaniyang mukha.	as he looked up, a phone fell swiftly on his face.
<98>	“Ugh.”	"ugh."
<99>	Nakaramdam ng pangangalay sa mukha si Ernesto.	Ernesto felt numbness on his face.
<100>	Nakatulugan niya ang pagpe-Facebook kagabi, kaya’t sa mukha niya nahimlay ang kaniyang telepono.	he fell asleep last night while on Facebook, so his phone was left lying on his face.
<101>	Saktong pumasok ang nars upang palitan ang laman ng suwero.	at the exact moment, the nurse came in to change the contents of the IV drip.
<102>	“Good morning, sir.	"good morning, sir.
<103>	Lumabas po pala ‘yung mama ninyo para bumili raw ng almusal.”	your mother went out to supposedly buy breakfast."
<104>	Binuksan ni Ernesto ang Facebook niya.	Ernesto opened his Facebook.
<105>	Mayroon siyang dalawampu’t tatlong notipikasiyon at mangilan-ngilang mensahe.	he had twenty-three notifications and several messages.
<106>	Karamihan nagsasaad ng “like” sa kaniyang huling retratong pinaskil tungkol sa bagong biling asul na kotse limang araw na ang nakararaan.	most of them saying "like" to the last picture he posted five days ago about a newly bought blue car.
<107>	Sunod niyang pinindot ang mga mensahe.	he clicked on the messages next.
<108>	Ang isa mula sa kaklaseng, si Pete: “Pre, hinahanap ka na ni Ma’am Ethics, ma-FA (failure due to absences) ka na raw sa klase.”	one is from his classmate, Pete: "dude, Ma'am Ethics is already looking for you. you'll already get an FA (failure due to absences) in class."
<109>	Mayroon ding mensahe si Estrella.	Estrella also has a message.
<110>	“‘Yung kotse, huwag mo munang isipin.	"the car, don't think about it first.
<111>	Insurance na bahala sa pagkakabangga noon.	insurance will take care of the damage of the impact.
<112>	Pasensiya ka na hindi ako makauwi, alam mo naman dito sa Singapore.”	I'm sorry I cannot come home. you know how it is here in Singapore."
<113>	May sumulpot na chatbox.	a chat box popped up.
<114>	“Pre!	"dude!
<115>	Nakalabas ka na?”	have you been discharged yet?"
<116>	Kay Pete ang chatbox.	the chat box was from Pete.
