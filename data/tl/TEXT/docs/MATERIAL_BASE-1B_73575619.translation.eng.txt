<1>	BAGONG ‘FISHERY REGULATION’ NG BANSANG TSINA MAY bago na namang alituntunin ang Tsina.	new fishing regulation of the country China China has a new regulation.
<2>	Bawal ang mangisda sa kanilang “teritoryo.”	fishing is prohibited in their territory.
<3>	Sasamsamin ang lahat ng huling isda at mga gamit pangisda at papatawan ng multang hindi hihigit sa 500,000 Yuan (o Php3.3 Milyon) ang mahuhuling lumalabag.	confiscate all the fishes caught and fishing equipment and impose fine not more than 500,000 yuan or (Php 3.3 million) for those who will be caught violating.
<4>	Ang sinasabi nilang kanilang “teritoryo” ay ang nasasakupan ng walang basehang “nine-dash line.” At ang “siyam na guhit” sa mapa ng karagatang kanilang inaangkin (subalit walang basehan sa UNCLOS) ay sumasakop din sa malaking bahagi ng West Philippine Sea—kasama ang 200 Nautical Mile Exclusive Economic Zone ng Pilipinas.	the territory they said as theirs is part of the baseless nine-dash line. and the nine dashes on the map of the ocean which they are claiming (but baseless in the UNCLOS) is covering a large part of the West Philippine Sea - including the 200 Nautical Mile Exclusive Economic Zone of the Philippines.
<5>	Maliwanag ang pattern ng Tsina sa pagbibigay ng mga pansariling deklarasyon.	the pattern of China is clear in giving their own declaration.
<6>	Sinimulan muna nitong ipaalala muli sa mundo ang kanyang “nasasakupang” katubigan na napapaloob sa “nine dash line.”	it started to make the world remember of the sea it covers within the nine dash line.
<7>	Matapos ‘yun, nagdeklara naman ang Tsina ng Air Defense Identification Zone (ADIZ) sa East China Sea na may layuning iitsapwera ang mga bansang kanugnog nito sa silangan na lumipad sa papawirin na “nasasakupan” nito.	after that, China declared an Air Defense Identification Zone (ADIZ) at the East China Sea which aims to dismiss its neighboring countries in the east from flying over the airspace it "covers".
<8>	Hangad nitong makamit ang seguridad sa kanyang air space.	it aims to achieve security in its air space.
<9>	Hindi nakapagtatakang ang kasunod na naging hakbang ng Tsina ay ang pinakahuli nitong deklarasyon.	it is not even a wonder that the next step of China is its latest declaration.
<10>	Sa naturang pagbabawal sa pangingisda sa karagatang sakop ng South China Sea, walang makapangingisda sa dakong ‘yun nang walang pahintulot ng Tsina.	in the said prohibition on fishing on the ocean which is part of the South China Sea, no one can fish on that part without China's permission.
<11>	Layon ng pagbabawal ang food security para sa kanyang mamamayan.	the objective of the prohibition is the food security of its citizens.
<12>	Wala pa namang marahas na hakbang ang Tsina laban sa mga sumusuway sa kanyang mga deklarasyon.	China has no violent step yet against those who are violating its declaration.
<13>	Subalit malinaw ang mga nakasulat sa pader, at ang mensahe ng Tsina ay tila: “Wala kaming sisinuhin.”	but what is written on the wall is clear, and the message of China seems: "we do not exempt anyone."
<14>	Maraming insidente na ang napabalita kung saan ang kinikilalang nag-iisang superpower sa mundo, ang Amerika, ay kanya nang sinampolan. Napabalita ang nangyari sa barko ng Amerika na USS Impeccable kung saan sinasabing muntik na silang magkabanggaan ng isang barko ng Tsina matapos tawirin ng huli ang direksyong binabagtas ng una.	many incidents have been reported where the only recognized superpower in the world, the America, has been made as its example. the incident happened to the ship of America, the USS Impeccable, was reported to have almost collided with a Chinese ship when the latter crossed the direction taken by the former.
<15>	Gayundin ang barkong USS John McCaine na ang kanyang towed array ay sinira ng isang submarinong diumano’y pag-aari ng Tsina.	as well as the USS John McCaine ship whose towed array was destroyed by a submarine said to be owned by China.
<16>	Pinakahuli ay ang insidente na muntik nang magkabanggaan ang isang barkong pandigma ng Tsina at ang USS Cowpens noong ika-5 ng Disyembre 2013.	the latest is the incident where China's warship and USS Cowpens almost collided to each other last December 5, 2013.
<17>	At ang pinaka-finale kumbaga ng pagpapakita ng Tsina ng kanyang military muscle ay ang paglulunsad at paglalayag ng kanyang pinakaunang aircraft carrier, ang Liaoning.	and the most final, or the display of China of its military muscle, is the launching and sailing of its first aircraft carrier, the Liaoning.
<18>	Ang huling pagbabawal ng Tsina sa pangingisda sa karagatang “sakop” nila ay tuwirang nakaaapekto sa kabuhayan ng mga mamamayan sa mga bansang umaangkin sa pinag-aagawang teritoryo.	the latest prohibition of China to fish on the ocean it covers is directly affecting the livelihood of the citizens of the countries claiming the disputed territory.
<19>	Sa ganang Pilipinas, nililinaw ng Kagawaran ng Ugnayang Panlabas kung anong ibig sabihin ng Tsina sa kanyang pagbabawal gayong ang lugar pangisdaang kanyang sinasaklawan ay bahagi pa ng ating 200 nautical mile EEZ.	for the Philippines, the Commission on International Relations clarified what China meant in its prohibition while the fishing zone it covers is still part of our 200 nautical mile EEZ.
<20>	Mas malaman ang napaulat na sagot ng tagapagsalita ng kaparehong tanggapan sa bansang Vietnam.	the report of the reply of the spokesperson of both department of the country Vietnam has a good content.
<21>	Aniya, iligal at walang basehan ang anomang aktibidad sa Paracels at Spratlys nang walang permiso ng kanyang bansa.	according to him, any activity on the Paracels and Spratlys has no basis if it does not have a permit from its country.
<22>	Kung ating lilimiin, ang bansang may kakayahang ipatupad ang kanyang deklarasyon ay nananaig.	if we pay attention to it, the country which has the ability to implement its declaration wins.
<23>	Ang mga mangingisdang Tsino ay pumapasok na sa loob ng EEZ ng Pilipinas.	the Chinese fishermen are entering inside the EEZ of the Philippines.
<24>	Sa mapanirang pamamaraan, kinukuha nila ang mga yamang-dagat ng bansa.	in a destructive way, they are taking the marine resources of the country.
<25>	At habang ginagawa nila iyon, nakamasid sa ‘di kalayuan ang mga bapor pandigma ng Tsina.	while they are doing it, the warships of China are just watching not far from the distance.
<26>	Sa pagsasabing iligal ang anomang pangingisda sa teritoryo nito na walang permiso ng Vietnam, may malakas na Navy na may submarinong nagmamatyag upang magtaboy ng mga dayuhang papasok sa kanyang EEZ.	in telling that any fishing is illegal in its territory without the permission of Vietnam, it has a strong Navy with a submarine observing to drive away the foreigners in its EEZ.
<27>	Noong magdeklara ng ADIZ ang Tsina sa East China Sea, lumipad ang mga eroplanong pandigma ng Hapon at ng South Korea sa mismong papawiring sakop ng ADIZ na idineklara ng Tsina na tuwirang humahamon at sumusubok sa pagbabawal.	when China declared ADIZ in the East China sea, the war planes of Japan and South Korea flew on the skies covered by ADIZ itself which is declared by China as a direct challenge and attempt against the prohibition.
<28>	Sa iisang sitwasyong kinahaharap, mapayapang solusyon ang hanap ng ating bansa laban sa mapangahas na hakbangin ng Tsina.	in facing a similar situation, our country is looking for a peaceful solution against the daring steps of China.
<29>	Dumulog tayo sa International Tribunal on the Law of the Sea (ITLOS) at nagsampa ng kaso.	we went to the International Tribunal on the Law of the Sea (ITLOS) and filed the case.
<30>	Sapagkat sa kasalukuyang kalagayan ng ating bansa, hindi pa sapat ang ating kakayahang tanuran o patrulyahan ang malaking bahagi na ating nasasakupan.	because in the current condition of our country, our capacity to watch over and patrol the large part of our territory is not enough.
<31>	Bagama’t nasa direksyong pagpapalakas na tayo ng ating Navy at Air Force,	but we are on the direction of strengthening our Navy and Air Force.
<32>	mahaba-habang panahon pa ang gugulin bago natin makamit ang tinatawag nilang minimum credible deterrence dahil sa “magkakasalungat” na mga prayoridad.	a longer time still needs to be spent before we can achieve what they called as minimum credible deterrence because of the contradictory priorities.
<33>	Maraming suliranin ang ating bansa: edukasyon, kalusugan, at iba pang serbisyong panlipunan.	our country has a lot of problems: education, health, and other public services.
<34>	Wika nga ng iba nating kababayan, bago armasan ang gwardiya, pag-aaral at kalusugan muna ng mga anak.	told by our other fellowmen, before arming the guards, education and health of the children first.
<35>	Subalit sa kasalukuyang mga kaganapan sa West Philippine Sea, hindi ba prayoridad ding may kakayahan tayong protektahan at masiguro ang kapakanan, kabuhayan, kalikasan, at kinabukasan ng ating mga kapwa Filipino at ng susunod pang henerasyon?	however, in the current events in the West Philippine Sea, should we not also prioritize our capacity to protect and ensure the well-being, livelihood, nature and future of our co-Filipinos and the next generation?
<36>	Sa isang pulo-pulong bansa na tulad ng Pilipinas, ang malakas na Navy ang kailangan.	in an archipelagic country like the Philippines, a strong Navy is needed.
<37>	Sa isang malakas na Navy, hindi ibig sabihin ay nais na nating makidigma.	in a strengthened Navy, it does not mean that we want to have war.
<38>	Hangad natin ay dignidad at paggalang mula sa pamayanan ng mga bansa.	we aspire for dignity and respect from the citizenry of countries.
<39>	Hindi natin hangad ang isang blue Navy na maglalayag sa pitong karagatan ng daigdig, hangad lamang natin ay isang Hukbong Dagat na may sapat na kakayahan upang maitaboy at mabawalan ang sinomang may masamang hangarin sa ating bansa, sa likas na yaman, at mamamayan nito.	we do not aspire a blue Navy which sails the seven oceans of the world, we only aspire for a naval force which has enough capacity to drive and prohibit anyone who has a bad intention to our country, natural resources and its citizens.
<40>	Buksan natin ang ating isip.	let us open our minds.
<41>	Panahon na para pag-ibayuhin natin ang kakayahan ng ating mga gwardiya.	it is time to intensify the capacity of our guards.
