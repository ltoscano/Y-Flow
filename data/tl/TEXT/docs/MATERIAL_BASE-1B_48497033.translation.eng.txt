<1>	Saturday, April 21, 2012	Saturday, April 21, 2012
<2>	IsangPilipino: Matatag na Moog Huwag kang humiling kung ano ang magagawa ng ating bansa para sa iyo, bagkus ay ang tanungin mo ang iyong sarili kung papaano ka makakatulong sa ating bansa na mapalaya ito.	one Filipino: a stable stronghold don't ask what our country can do for you, instead ask yourself how you can help free our country.
<3>	Ito ang kailangan mong magampanan.	this is what you need to fulfill.
<4>	Mahigit na 90 porsiyento ang nagpapakilalang mga kristiyano sila sa ating bansa.	more than 90 percent call themselves Christian in our country.
<5>	Ayon sa kanila, kilala nila si Hesukristo.	according to them, they know Jesus Christ.
<6>	Kung magkakaroon ang sekta ng kanilang mga relihiyon ng mga malawakang pagbubunyi at pagpapakita ng pagtutol sa pamahalaan, laksa-laksa silang nagkakaisa at pinupuno ang mga liwasang pambayan sa kanilang bilang.	if the sect of their religions will have a widespread acclamation and show of protest against the government, tens of thousands of them unite and fill the national park with their number.
<7>	“Pinapalakpakan” ko ang mga namumuno ng mga relihiyong ito sa kanilang sentimiyento at hangarin tungkol sa kanilang mga itinuturo sa mga tagasunod.	I am clapping for the leaders of these religions for their sentiments and intention regarding their teachings to their followers.
<8>	Pati na ang karapatan sa sagradong pagboto ay napapailalim sa kanilang mga kagustuhan.	including the rights to sacred voting is subject to their wishes
<9>	Ang kanilang puso para sa mahihirap at sadyang nagdarahop sa ating mga kababayan ay malinaw, Ang mailigtas ang kaluluwa at makapunta sa kalangitan.	their heart for the poor and the merely desperate among our countrymen is clear, to save the soul and go to heaven
<10>	Ganito din sa isang relihiyon, pasasabugin ang sarili at idadamay ang maraming buhay dahil may 77 birheng naghihintay sa paraiso ng langit.	it's the same in a religion, blow oneself up and involve many lives because there are 77 virgins waiting in paradise in heaven.
<11>	Magkatulad, magkaiba lamang ng kaparaanan.	the same, different only in method.
<12>	Dangan nga lamang, bilang mga relihiyosong tao sa ating bansa, hindi maiwasan ang mga katanungan: Bakit patuloy ang matinding kahirapan, mga kabuktutan, mga pagsasamantala, at mga kalagiman sa ating bansa?	if it were not only, being religious people in our country, questions cannot be avoided: why does severe poverty, wickedness, abuses, and gloom continue in our country?
<13>	Gayong karamihan sa atin ay mga kristiyano at ang itinuturo ng ating mga relihiyon ay pawang kabutihang-asal, pagtulong, at paniwalaan si Hesus?	though majority of us are Christians and our religion teaches only good manners, helpfulness and belief in Jesus
<14>	Nasaan ang pagkakamali, o kung may nakaligtaan pang karapat-dapat na tamang ituro?	where is the mistake, or if something right was overlooked that should be taught?
<15>	Kahit na paghiwalayin ang estado at simbahan, na huwag patawan ng buwis ang bilyun-bilyong pera na kinikita ng simbahan lalo na sa mga paaralan at pamantasan nito, upang umamo ito at huwag makialam sa estado o ng pamahalaan, patuloy pa rin ang kanilang pamumulitika, pakikialam at pagsasalaula sa ating pamahalaan.	even if the state and church are separated, that billions and billions of money earned by the church in its schools and universities won't have taxes imposed, so it will be tame and won't meddle with the state or government, they continue politicking, meddling and mucking in our government.
<16>	Hindi ba ito ang sanhi?	is this not the cause?
<17>	Mayroon pang naging gobernador, may kinatawan, may iba't-bang tungkulin sa pamahalaan, may paulit- ulit na naghangad na maging Pangulo ng bansa, may palaging mga nakikialam sa ating kontitusyon, at may mga bayarang taga-konsulta ng nakaupong Pangulo mula sa mga simbahang ito.	there are those who became governor, representative, with different duties in government, there are those who repeatedly desire to be president of the country, those who always meddle with our constitution, and there are paid consultants of the reigning president from these churches.
<18>	Sila ang mga pinaniniwalaang mga buhay na “santo” na ginagamit ang kanilang mga iniidolong diyos at nagba-basbas sa mga kandidato tuwing may halalan.	they are believed to be living saints who use their idolized god and blesses candidates every election.
<19>	At kung hindi makuha ang kanilang mga hinahangad, ay ginagamit ang kanilang mga tagasunod na magkaisa na himukin ang lahat na ibagsak ang nakaupo sa Malakanyang.	and if their desires are not met, they use their followers to unite in persuading everyone to overthrow the one who reigns in Malacanang
<20>	Ito ang tunay na nangyayari sa ating namimighating lipunan.	this is the true events in our sorrowful society.
<21>	Hindi ba ito ang sanhi?	is it not the cause?
<22>	Maaari bang itanong ito; Bakit ang komunistang Tsina, na walang kinikilalang diyos ay maunlad at patuloy na umuunlad nang walang hinto?	could this be asked: why is it that the Communist China, which is not acknowledging any god, is progressive and continues to progress without end?
<23>	Bakit ang Singapore, Thailand, Taiwan, Malaysia, at Indonesia, at maging ang komunistang Vietnam, hindi naman mga katolikong bansa ay higit na mauunlad kaysa sa atin?	why is Singapore, Thailand, Taiwan, Malaysia, and Indonesia, and even communist Vietnam, that are not Catholic countries are more prosperous than us?
<24>	Hindi naman sila mga kristiyano.	they are not Christians.
<25>	Hindi nila kilala si HesuKristo, at tayo lamang ang katolikong bansa dito sa Asya na naniniwala kay HesuKristo.	they do not know Jesus Christ, and we are the only Catholic country here in Asia that believes in Jesus Christ.
<26>	Bakit napag-iiwanan tayo nila sa kabuhayan at kaunlaran?	why were we left behind in livelihood and progress?
<27>	Higit bang makapangyarihan ang mga diyos nila kaysa sa iniidolo nating diyos?	are their gods more powerful than the god we idolize?
<28>	Hindi ba ito ang tunay na Diyos na Makapangyarihan sa lahat?	is this not the true God who is all-powerful?
<29>	Hindi ba ito ang sanhi?	is this not the cause?
<30>	Hindi ba totoo, kung ano ang pinapaniwalaan mo, ikaw ay magiging ganito?	is it not true, you become what you believe in?
<31>	Hindi ba totoo rin , na kung naghihirap ka, tila . . . mahirap din ang diyos mo?	is it not also true, that if you are suffering, it seems your god is also suffering?
<32>	. . . At kung makapangyarihan sa lahat, at siya ang may kagagawan ng lahat ng iyong mga nakikita, lahat ng puwede mong tanawin, kahit saan, sa lupa, sa dagat, sa langit, ay kanya, ubod ito ng yaman, hindi mapapantayang yaman, pinakamayaman hanggang sa dulo ng walang hanggan.	and if powerful over all, and is the one who created everything that you can see, everything that you can view, wherever, in land, or sea, in heaven, is his, very rich, unparalleled riches, richest until the end of forever.
<33>	Ito ang tanong, Bakit mahirap ka?	this is the question, why are you poor?
<34>	May kaunting kinikita na sapat lamang?	a small earning that is just enough?
<35>	Malungkot, dahil walang gaanong naiimpok.	sad, because there is not much savings.
<36>	Dahil . . . tila mali ang iniidolo mo.	because ... it seems the one you are idolizing is wrong.
<37>	Hindi ba ito ang sanhi?	isn't this the cause?
<38>	Ano ang dahilan na nangyari at patuloy na nangyayari ito?	what is the reason why it happened and why it continues to happen?
<39>	At kung hindi natin mababago ay patuloy na mangyayari pa ito, paulit-ulit ito, at walang hinto.	and if we cannot change it will continue to happen, again and again, and without end.
<40>	Hindi naman ba tungkol sa ekonomiya?	is it not about economics?
<41>	Hindi tayo magkakaroon ng makapangyarihan at matibay na pamahalaan kung hindi malakas at matibay ang ating ekonomiya.	we cannot have a powerful and stable government if our economy is not strong and stable.
<42>	Wala tayong kakayahan na magkaroon ng maunlad na ekonomiya kung wala tayong malusog at nagtutulungang mga pamayanan, masigla at umaatikabong mga pagpapaunlad, at higit sa lahat, ang pagkakaroon ng ulirang mga pamilya.	we do not have the ability to have a progressive economy if we do not have healthy communities who help each other, energetic and bursting improvement, and above all, having good model families.
<43>	Kaysa tanggapin na magkahiwalay ang simbahan (pananalig) at pamahalaan (pulitika), hindi ba mabisang pagsamahin ito?	instead of accepting the separation of church (faith) and government (politics), is it not effective to combine them?
<44>	Tutal, patuloy naman ang pamumulitika ng simbahan, bakit hindi gawing isa na itong bahagi ng pamahalaan at pagbayarin sila ng buwis?	anyway, the church is continuously politicking, why not make it a part of the government and make them pay taxes?
<45>	Nang sa gayon ay mapakinabangan natin ito at hindi mapunta sa Vatican ng Santong Papa, sa Roma; at gamitin nila ang perang ito para tayo ay patuloy na linlangin at igisa sa sariling mantika sa kanilang mga paaralan at pamantasan.	so that it can be used by us and it will not go to the Vatican of the Holy Pope in Rome; and they can use this money to continuously deceive us and allow us to suffer from our own faults in their schools and universities.
<46>	Pinatunayan na ito noon pa ng ilokanong si Gregorio Aglipay nang itatag niya ang Siwayawaya nga Simbaan ti Filipinas o, ang Philippine Independent Church, noon pang 1902.	this has been proven before by the Ilocano Gregorio Aglipay when he established Siwayawaya Nga Simbaan ti Filipinas or the Philippine Independent Church, back in 1902.
<47>	At noon pa man, marami ng bansa ang tumulad dito, isa na ang Ingglatera na nagpalaganap ng mga protestante na mga tagasunod hanggang sa Amerika, at maging sa buong mundo, bilang protesta sa Papa ng Batikano, sa Roma.	even before, many countries imitated it, one of them is England that spread protestant followers up to America, and even world wide, as protest to the pope of Vatican, in Rome.
<48>	Kailangan nating magkaroon ng mga prinsipiyong nagpapakita hindi lamang ng mga paniniwalang may moralidad at integridad, kailangan ding sumasang-ayon ito sa malayang merkado o pamilihan, bagkus ang magkatuwang – ngayon at magpakailanman – ang mga tunay na kristiyano at ng mga nagtataguyod ng reporma at kalayaan sa ekonomiya, hindi ang panggigipit ng simbahan at naghaharing-uri.	we need to have principles that show not only beliefs with morality and integrity, they also need to agree with the free trade or market, therefore what goes together - now and forever - are the real Christians and those who are pushing for reform and freedom in the economy, not pressure from the church and the reigning kind.
<49>	Kailangan magkaisa tayo at sama-samang magtrabaho na mabago ang ating bansa upang ganap itong maging malaya.	we need to unite and work together in changing our country so it can become absolutely free.
<50>	Kung magagawa nating lahat ito, at masigasig –na maging mahusay, may kababaang-loob, masinop, at tahasang nakatuon sa kaunlaran – ang sumulong, pahalagahan ang buhay at mga karapatang pantao, makatarungang tupdin at ingatan ang halalan, piliin lamang ang mga karapatdapat sa tungkulin, pahalagahan ang dignidad ng pag-aasawa at tradisyonal na pamilya, at kalayaan ng kamalayang ispirituwal ng bawa’t isa.	if we can do all these, and be diligent to become skillful, with humility, frugal, and definitely focused on progress - to push to give value to lives and human rights, it is just to fulfill and protect the election, choose only those rightful for the job, value the dignity of marriage and traditional family, and freedom of spiritual knowledge of every one.
<51>	Ito ang tunay na Pilipinas at maipagmamalaki nating bansa.	this is the true Philippines and a country we can be proud of.
<52>	Hindi ang Pilipitnas na kulelat at pinipintasan ng mga kalapit-bansa na laging pulubi, nakabuntot, at pupuwit-puwit sa Amerika.	not the Philippines who is last and criticized by neighboring countries to be always a beggar, hanger-on, and blind follower of America.
<53>	Isa lamang tunay na pakikipagrelasyong ispirito sa Dakilang Ispirito ang nararapat, walang simbahan o relihiyon sa pagitan nito, at hindi nagmumula sa mga nagdidikta ng simbahan ang nararapat na masunod ng bawa’t isa sa atin.	only one true spiritual relationship with the great spirit is appropriate, no church or religion in between, and what each of us appropriately follows is not coming from the dictates of the church.
<54>	Maging sa pulitika, at hindi sa pamilya ng mga pulitiko, na tulad ng mga paru-paro na palipat-lipat ng partido at kaanib sa Balimbingan Party.	even in politics, and not in the family of politicians, like butterflies that constantly change parties and allies in the Balimbingan party.
<55>	Hindi ito mga tanong ng kanan laban sa kaliwa; o, ng pamahalaan laban sa mga rebelde; o, kristiyano laban sa mga pagano; ito ay ang tama laban sa mali !	these are not questions of right against left; or of the government against the rebels; or Christian against pagans; this is right against wrong!
<56>	Ang pagkakaisa na magdudulot na maunawaan ng lahat at nasasangkot na mga mamamayan ng Pilipinas na may pananalig kay Hesus at isinasagawa ang mga itinuturo nito, nang walang mga panggagaya, dogma, mga kautusan ng simbahan, dikta o sulsol ng iba, kundi mula lamang sa kanyang pansariling kabatiran.	the unity that will cause understanding to everyone and those involved citizens of the Philippines with faith in Jesus and practices his teachings, without imitation, dogma, or commandments of the church, dictated or instigated by others, but only from his own knowledge.
<57>	Ang ating mga kababayan ay patuloy na nililinlang, dinudurog at pinagwawatak-watak sa kakulangan ng kaalaman.	our fellowmen are continuously deceived, crushed and divided in lack of knowledge.
<58>	Ang kaalaman ay wasak na kundi man nadurog kapag wala itong kamalayan sa tunay na kaganapan ng ating lipunan.	knowledge is damaged if not crushed if it does not have awareness of the true events in our society.
<59>	Sa likod ng mga naglalakihang relihiyon ng mga kristiyano sa ating bansa, ay nakakubli ang mga asendero at naghaharing-uri na patuloy na sumisipsip sa dugo at pawis ng mahihirap nating kababayan.	behind the big religions of Christians in our country, hacienda owners and the ruling kind are hiding who continuously prey on the blood and sweat of our poor fellowmen.
<60>	Nasa pagkakaisa lamang makapagtatatag ng isang matibay at matatag na moog.	only in unity can a strong and stable stronghold be established.
<61>	Isang tanggulang magtataguyod at magpapalaganap ng pagiging mga tunay na mga Pilipino sa ating lahat.	one defense that will support and spread being a true Filipino to us all.
<62>	At ito ang IsangPilipino, sa isip, sa salita, at sa gawa.	and here is one Filipino, in mind, in words, and in action.
<63>	Maraming salamat po.	thank you very much.
<64>	Jesse Guevara	Jesse Guevara
<65>	Lungsod ng Balanga, Bataan	city of Balanga, Bataan
