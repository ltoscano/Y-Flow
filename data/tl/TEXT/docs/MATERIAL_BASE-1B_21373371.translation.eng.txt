<1>	Thursday, February 28, 2013	Thursday, February 28, 2013
<2>	Magtiwala Upang Pagkatiwalaan	trust in order to be trusted
<3>	Kailangan ba ang mangarap?	is it necessary to dream?
<4>	"Mangarap anuman ang nais mong mapangarap, pumunta kung saan nais mong makarating, panatilihin ang kasiyahan na iyong nadarama, at matiwasay na gampanan kung sino ang nais mong maging ikaw.	"dream anything you want to dream, go anywhere you want to go, maintain the happiness that you feel, and calmly play whoever you want to become."
<5>	Sapagkat mayroon ka lamang isang buhay at isang pagkakataon na gawing lahat ang mga bagay sa lahat ng iyong mga naisin sa buhay.	because you have only one life and one chance to do all the things in all your goals in life.
<6>	Natatakot lamang ang karamihan sa atin na sundan ang mahahalaga nilang mga pangarap, sapagkat ayon sa kanila ay hindi sila karapatdapat, o wala silang kakayahan na makamtan ang mga ito.	many of us are only scared to follow their important dreams, because according to them they are not deserving, or they have no ability to achieve them.
<7>	Gayong ang posibilidad ng pagkakaroon ng pangarap na maging totoo ito, ang siyang lumilikha na maging kamangha-mangha at maganda ang buhay."	whereas the possibility of having a dream come true, is the one that makes life amazing and beautiful."
<8>	Bakit mangyayari ito?	why will it happen?
<9>	"Sapagkat kapag may nais ka, at tahasang kailangan mo ito upang magawa mong matupad ang lahat mong mga pangarap, ... ang buong sansinukob ay magkakaisa at pag-uugnayin ang lahat ang mga bagay sa iyong daraanan para tulungan ka na makamtan ang lahat ng mga ito."	"because if you have a wish, and definitely need it to be able to achieve all your dreams ... the whole universe will cooperate and connect all the things to your path to help you achieve them."
<10>	Papaano kung magulo at pulos alitan ang namamagitan sa aming pagsasama?	what if our relationship is messy and full of arguments?
<11>	"Walang sinuman sa atin na aaksayahin na lamang ang kanyang buhay na puspos ng kaguluhan at kapaitan.	"no one of us will only waste his life full of conflict and bitterness.
<12>	Kaya lamang na tahasang ginagawa ito ng iba, para magbanta at manakot bilang uri ng pagkontrol.	others definitely do it, only to threaten and frighten as a form of control.
<13>	Kung nagpapatuloy man ang pagsasama, isa sa kanila ang nagpaparaya.	if the relationship ever continues, one of them lets go.
<14>	gustuhin man niya o hindi ay wala siyang magawa.	whether he wants it or not he cannot do anything.
<15>	Nasa linya ito ng, 'It takes two to tango.'	it is in line with, 'it takes two to tango.'
<16>	Walang mamamagitang alitan kung walang kapahintulutan ang mga kasangkot.	there will be no argument between if the involved do not allow it.
<17>	Kung wala kang pahintulot, walang alitang iiral.	if you do not have permission, no argument will prevail.
<18>	At nagpapatuloy lamang ito, dahil nais at sinasang-ayunan mo.	and it only continues, because you want and agree to it.
<19>	Bahagi na lamang ng drama ang mga pagtutol at pagpapadala sa silakbo ng mga damdamin.	objecting and being carried away by the passion of emotions are just part of the drama.
<20>	Lahat tayo ay may kakayahang isaayos ang anumang alitan, kung nanaisin lamang natin.	all of us have the ability to fix any argument, if only we want to.
<21>	Dangan nga lamang para sa iba, ang pang-aaway o alitan ay kasiyahan at kinahumalingan na."	for others, fighting or arguing has become a joy or delight.
<22>	Ang ibig mo bang sabihin, hindi nila alam ang kanilang ginagawang pananakit ng damdamin?	do you mean, they do not know they are hurting feelings?
<23>	"Kung tunay ang iyong pag-ibig, hindi mo magagawang saktan ang damdamin ng iyong iniibig.	"if your love is real, you will not be able to hurt the feelings of your beloved.
<24>	Sapagkat may responsibilidad ka na paligayahin ang iyong minamahal.	because you have responsibility to make your beloved happy.
<25>	Ang buong mundo mo'y umiikot lamang para sa kanya.	your whole world will revolve only around him.
<26>	May tungkulin tayo sa ating mga sarili, sa ating mga nadarama, at resulta ng ating mga kapasiyahan.	we have a duty to ourselves, to our feelings, and the result of our choices.
<27>	Wala tayong nararapat na sisihin sa anumang emosyon na umiiral sa atin.	we have no one to rightfully blame for any emotion that prevails in ourselves.
<28>	Dahil ito ang totoo at hindi natin kailangang ipagpaumanhin kahit na kanino.	because it is the truth and we do not need to apologize to anyone.
<29>	Marami ang hindi nakakaalam; na kapag ikaw ang nanakit lalo na sa malalapit sa iyong puso, ikaw ang kauna-unahang masasaktan."	many do not know; that if you are the one who hurt especially those close to your heart, you are the very first one to be hurt."
<30>	Ano ba ang kasabihang, “Umunawa muna, bago magpasiya!”	what is the saying, "understand first, before deciding!"
<31>	"Ang simpleng sagot dito ay huwag mag-akala, at personalin ang usapan.	"the simple answer here is don't assume, and discuss it personally."
<32>	Isipin ang magiging kalalabasan ng gagawing kapasiyahan.	think of the outcome of the decision you will make.
<33>	Kadalasa'y mabuti at tama ang intensiyon, dangan nga lamang ay mali at taliwas ang pamamaraan.	often the intention is good and right, only that the technique is wrong and contrary.
<34>	Makikita ang lahat sa naging resulta nito, kung ito'y tama o mali.	everything will be seen in its result, if it is correct or wrong.
<35>	At kapag ikaw ay nagagalit, huwag na huwag kang magbibitiw ng mga salita, lalo na ng mga pagbabanta, na sa kalaunan ay tatama sa iyo na siyang ikakapahamak mo.	and if you are angry, never ever say words, especially of threats, that eventually will hit you and harm you.
<36>	Laging ilagay mo ang iyong sarili na suot ang sapatos ng iba.	always put yourself in the shoes of others.
<37>	Kung ito’y nagpapasakit sa iyo, makakatiyak kang ito man ay kasakitan din para sa kanya.	if it hurts you, you will be sure that it will also hurt for him.
<38>	At pigilan ang mabilis na paghatol nang hindi nag-isip muna, para makaiwas sa nakaambang hindi pagkakaunawaan.	and stop quickly making decisions without thinking first, to avoid impending misunderstanding.
<39>	Hangga't kapiling mo ang mga pagkatakot, kawalan ng katiwasayan, at mga pagdududa ay mananatiling kayakap mong lagi ang mga ibinubunga nitong mga kapighatian."	as long as you are alongside fear, lack of peace, and suspicions you will remain always in contact with the grief they bring forth."
<40>	Kailangan bang laging tama ang bawa't sasabihin mo???	do you have to be always correct in everything you say?
<41>	"Ito ay nasusulat.	"it is written.
<42>	Ang lahat ay nagsimula sa kataga.	everything started with words.
<43>	Ang walang ingat at marahas na pananalita ay nag-iiwan ng alitan.	careless and violent speech leave behind conflict.
<44>	Ang malupit na kataga ay winawasak ang isang buhay.	rude words destroy a life.
<45>	Ito ay sumisira ng katinuan at nagdudulot ng mga karamdaman.	it destroys sanity and causes illnesses.
<46>	Ang mahinahong kataga na nasa tamang pagkakataon ay nakakaginhawa sa pagkabagot at pinatatatag ang iyong pag-asa.	calm words at the right moment can be relief from boredom and reinforce your hope.
<47>	Ang salita na may pagsamo ay nagdudulot ng pagtitiwala at pananalig, subalit ang higit na nakakalunas ... at may pagpapala sa lahat, ay mga kataga ng pagmamahal."	words that plea create trust and faith, but more healing ... and blessed most of all, are words of love."
<48>	Papaano naman kung wala kang karanasan o natutuhan para masabi ito?	what if you do not have experience or have not learned to say it?
<49>	"Anumang pagtatalo o alitang namamagitan, ngumiti ka lamang.	"whatever argument or conflict going on, just smile.
<50>	Ang tunay na pag-ibig ay nagsisimula sa pagsilay ng isang ngiti, sinusundan ito ng pagyakap at halik, na nagtatapos sa pagpatak ng luha.	true love starts at the sight of a smile, followed by caress and kiss, that ends when a tear drops.
<51>	Hindi ang luhang may pait at pagtangis, bagkus yaong luha na batbat ng kaligayahan.	not a tear of bitterness and mourning, instead that tear filled with joy.
<52>	Alalahanin, nang ikaw ay ipanganak, ikaw ay umiiyak at ang lahat sa paligid mo ay nakangiti at maligaya.	remember, when you were born, you were crying and everyone around you was smiling and happy.
<53>	Mabuhay nang maligaya dahil sa iyong pagyao, ikaw ang nakangiti at ang lahat na nasa paligid mo ang siya namang umiiyak.	live with joy because in your passing, you are the one smiling and everyone around you will be the ones crying.
<54>	Sa katapusan, hindi mahalaga kung gaano karami ang nagawa mong paghinga, bagkus kang gaano karami ang mga sandaling nawalan ka ng hininga sa mga kaligayahang sumapuso sa iyo.	in the end, it is not important how many breaths you made, instead how many moments you lost your breath from the happiness that consumed you.
<55>	At ito’y maibibigay mo lamang kapag may pag-ibig sa puso mo.”	and you can only give it if there is love in your heart."
<56>	Papaano kung sawimpalad ka sa pag-ibig?	what if you are unlucky in love?
<57>	“Walang kinalaman ang sawimpalad dito, dahil kung may pag-ibig ka sa iyong puso, patuloy kang magmamahal.	"misfortune has nothing to do with this, because if there is love in your heart, you will continue to love.
<58>	Kung wala ito sa iyo, wala kang maibibigay.	if it is not in you, there is nothing you can give.
<59>	Ito ang kasawian ng marami sa atin.	this is the misfortune of many of us.
<60>	Yaon lamang may mga pagmamahal sa sarili ang makagagawang magmahal ng iba.	only those with self-love can love others.
<61>	Sakaliman ang buhay ay binibigyan ka ng maraming kadahilanan para umiyak, ipakita sa buhay na mayrooon kang sanlibong mga kadahilanan para ngumiti.	in case life gives you many reasons to cry, show life that you have a thousand reasons to smile.
<62>	Ang buhay ay patuloy at hindi ka nito hihintayin.	life goes on and it will not wait for you.
<63>	Papaano ito magagawa?	how is it done?
<64>	"Simpleng mga pagkilos lamang.	"simple actions only.
<65>	Magtrabaho na parang hindi mo kailangan ang pera, magmahal nang hindi kailanman ikaw ay nasugatan, at sumayaw hanggang nais mo na tila walang nakakakita sa iyo.	work as if you do not need money, love as if you have never been hurt, dance as long as you want as if no one can see you.
<66>	At ipamuhay ang buhay na nais mo.	and live the life that you want.
<67>	Lagi kong alam na kapag binalikan ko ang aking mga pagluha, ako ay matatawa, subali’t ang hindi ko alam kapag binalikan ko ang mga pagtawa, ako pala ay mapapaiyak.	I always know that if I look back at my tears, I will laugh, but I did not know that when I return to my laughter, I will be reduced to tears.
<68>	Magkagayunman, tamasahin ang buhay, … minsan lamang ito."	still, enjoy life, ... it happens only once.
<69>	Eh, kung maulit muli?	hmm, what if it happens again?
<70>	Kung may naganap, may epekto.	if something took place, there will be effect.
<71>	Lahat ng bagay ay nagaganap lamang minsan, at kailanman ay hindi na mauulit pang muli.	everything happens only once, and will never happen again.
<72>	Subalit ang bawa't bagay na naganap ng dalawang ulit, ay makakatiyak ka na magaganap pang muli ito sa pangatlo.	but each thing that happens twice, you can be sure will happen again on a third time.
<73>	At kung kinahumalingan na at sinapian na ng pagkabaliw, ay ritwal na ito para sa kanila.	and if charmed and possessed with insanity, it is already a ritual for them.
<74>	Sa aking pagkakaalam, napapanis din kung minsan ang Pag-ibig, totoo ba ito?	to my knowledge, love sometimes goes stale, is this true?
<75>	"Pagkalunod ang tinutukoy mo.	"you are referring to drowning.
<76>	Huwag pakinggan ang sinasabi ng iba at maging ang kanilang mga panunulsol ay pakaiwasan.	do not listen to what others are saying and avoid even their provocations.
<77>	Ang pag-ibig kailanman ay hindi napapanis.	love never goes stale.
<78>	Makilala ito sa mga katangian ng isang tao at sa kanyang mga ginagawa.	it will be recognized in the qualities of a person and in his actions.
<79>	Kahit na minsan, makalawa, makatatlo, o isang dosenang pag-ibig ang naranasan mo, ...	even if you have experienced love once, twice, thrice, or a dozen times ...
<80>	palaging mahaharap ka sa panibagong sitwasyon.	you will always be faced with a new situation.
<81>	Kung ikaw ay tapat, walang magaganap, subalit kapag ikaw ay marupok, ito ang masusunod.	if you are honest, nothing will happen, but if you are weak, it will prevail.
<82>	Ang pag-big ay walang kinalaman at kahulugan dito.	love is not related and has no meaning here.
<83>	Sapagkat ang pag-ibig ay dadalhin tayo maging sa paraiso at impiyerno.	because love will bring us even to paradise and hell.
<84>	Masasagot ito ng mahusay ng mga nagliligaw at ng mga may-asawa na.	this can be answered well by suitors and those already married.
<85>	Doon sa una, ibibigay ang buong mundo niya.	in the first, he will offer his whole world.
<86>	At dito sa huli, kapag may mabuting asawa, ay umuunlad ang buhay at matiwasay na yumayabong ang pagsasama.	in the latter, if there is a good spouse, life improves and relationship peacefully grows.
<87>	Subalit kung makasarili ang asawa, ay masalimoot, walang pag-unlad at nagiging timawa.	but if the spouse is selfish, it is complicated, does not grow and becomes despicable.
<88>	Tandaan lamang na sa sandaling simulan natin na umibig, ang pag-ibig ay magsisimula ding lunurin tayo."	just remember that the moment we start to fall in love, love will also start to drown us."
