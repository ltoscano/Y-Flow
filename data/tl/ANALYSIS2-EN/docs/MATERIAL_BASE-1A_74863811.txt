<1>	MDA WA SAA 48 WA KUSALIMISHA SILAHA KWA WAASI WA M23 UMEMALIZIKA-WAKATIK WOWOTE MAPIGANO YANAWEZA ANZA	48-hour deadline for rebels to surrender arms by M23 expires - fighting might start any time
<2>	New York.	New York.
<3>	Muda wa saa 48 wa kusalimisha silaha kwa waasi wa March 23(M23), Mashariki mwa Jamhuri ya Kidemokrasia ya Congo umemalizika na wakati wowote mapigano yanaweza kuanza.	the 48-hour deadline for rebels in Eastern Democratic Republic of Congo to surrender arms by March 23 (M23) has elapsed and fighting might break out at any time.
<4>	Misheni ya Kutuliza Amani ya Umoja wa Mataifa(Monusco) , ilitoa saa hizo zinazomalizika leo na Jeshi la UN litaanza kutumia nguvu kunyang’anya silaha waasi hao.	the United Nations Organization Stabilization Mission in the Democratic Republic of Congo (Monusco) set the deadline which expires today, and the UN forces will start using force to disarm the rebels.
<5>	Taarifa iliyotolewa na Monusco iliyotolewa na Msimamizi wa Misheni hiyo, Luteni Jenerali Carlos Alberto dos Santos Cruz na kusambazwa na Idara ya Mawasiliano ya Umoja wa Mataifa jana,	a statement released by Monusco that was issued by the Head of Mission Lieutenant General Carlos Alberto dos Santos Cruz and circulated by the United Nations Strategic Communications Division yesterday
<6>	inaeleza kwamba, watu binafsi katika eneo la Kivu ya Magharibi ambalo linajumisha Goma na Sake na ambao hawahusiki na vyombo vya usalama wamepewa saa 48 kuanzia saa kumi jana (juzi) kwa saa za Goma (Jumanne) kuzisalimisha silaha zao.	explains that individuals in the Kivu West area, which encompasses Goma and Sake, who are not associated with security apparatus have been given 48 hours, beginning at four o'clock yesterday (two days ago) in Goma local time (Tuesday) to surrender their weapons.
<7>	Taarifa ilisema, “Baada ya saa 10 jioni ya Alhamisi, Agosti Mosi,	the statement said, "after 4 o'clock on Thursday evening, August 1st,
<8>	wale wote ambao watakuwa hawajasalimisha silaha zao watachukuliwa kama tishio kwa usalama wa wananchi na Monusco itachukua hatua zote muhimu kuwapokonya silaha hizo ikiwa ni pamoja na kutumia nguvu kama ilivyoainishwa katika mamlaka na sheria za ushiriki za Monusco.”	all those who will not have surrendered their weapons will be taken as a threat to the people's security and Monusco will take all measures to disarm them including use of force as classified in the participation laws of Monusco."
<9>	Kwa mujibu wa taarifa hiyo zaidi ya wananchi milioni moja wanaishi katika eneo dogo la Goma na Sake na kandokando ya barabara ambayo inawaunganisha na kambi ya wakimbizi ya Mugungu ambayo ni makazi ya muda ya watu karibu 70,000 ambao wameyakimbia makazi yao kutokana na mapigano.	according to the statement, more than a million citizens live in the small region of Goma and Sake and along the road which links it to the Mugungu refugee camp, which is a temporary residence of almost 70,000 people who have fled from their homes because of fighting.
<10>	Kwa mujibu wa Monusco,tangu katikati ya Mei eneo hilo limeshuhudia mapigano ya mara kwa mara kutoka kwa Kundi la M23 dhidi ya Majeshi ya Serikali ya FARDC ikiwa ni jaribio la wazi la kutaka kusonga mbele kuelekea Goma na Sake.	according to Monusco, since mid-May the area has experienced frequent conflicts between the M23 group and the FARDC government forces in an open attempt to try to advance towards Goma and Sake.
<11>	“Katika mashambulizi hayo,likiwamo la hivi karibuni la Julai 14, M23 walitumia kiholela silaha zao za moto zikiwamo silaha nzito ambazo zimesababisha wananchi kujeruhiwa.”	"in the attacks, which include the most recent of July 14, M23 misused their firearms which included heavy weaponry that caused citizens to get injured."
<12>	Taarifa hiyo imeongeza kwamba kundi hilo la M23 katika mashambulizi hayo limelenga pia Vituo vya Umoja wa Mataifa.	the statement added that during their attacks, the M23 group has also targeted United Nations Stations.
<13>	Taarifa hiyo inabainisha kwamba eneo hilo maalumu la usalama (security zone)litasaidia kudhibiti tishio la moja kwa moja mbali na eneo la nje ya Goma na pengine eneo hilo linaweza kupanuliwa na kurudiwa sehemu nyingine kutakako hitajika.	the statement noted that the special security zone will help control the direct threat apart from the region outside of Goma and the region may be expanded and repeated in other places as needed.
<14>	Tamko hilo la kutoa saa 48 kwa waasi kusalimisha silaha zao linafuatia kuwasili katika eneo la Goma kwa Kamanda Mkuu wa Monusco, Luteni Jenerali Carlos Alberto dos Santos Cruz ambaye alitangaza kwamba Misheni ya Monusco itaunga mkono Jeshi la Serikali(FARDC) katika kuanzisha eneo la usalama kuzunguma eneo la Goma na vitongoji vyake.	the statement that gives 48 hours to the rebels to surrender their arms follows the arrival of Monusco Force Commander Lieutenant General Carlos Alberto dos Santos Cruz, who announced that the Monusco mission will back the FARDC government forces in establishing a security zone around the Goma region and its surroundings.
