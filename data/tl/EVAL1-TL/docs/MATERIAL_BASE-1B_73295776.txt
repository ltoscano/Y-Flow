True Love

(Jn. 21: 1-19)

The measure of true love is the love that has no measure!(St.

Francis de Sales)

Ang tunay na pagmamahal ay ang magmahal nang walang panukat!

May isang kwento tungkol sa isang binata na namasyal sa isang park. Sa kanyang paglalakad nakakita siya nang isang wallet. Kanya itong pinulot at tiningnan ang laman upang malaman kung sino ang may-ari nito.

Nakita niya sa loob ang tatlong dolyar pero walang laman na identification. Sa parteng pinakailalim na ay may nakita siyang isang sobre na halatang matagal nang nakatago sa wallet na iyon. Kanya itong binuksan ay may nakita siyang love letter. Nakasulat doon ang “Dear Michael….” at sa ilalim ay “Nagmamahal, Hannah.” Ang sulat na ito ay may date na 60 years ago. Sa sobre ay may nakalagay na return address kaya pumunta siya doon pero iba na ang nakatira at 30years nang umalis ang dating may-ari nito. Itinuro niya na nasa isang home for the aged yung hinahanap niyang Hannah.

Pumunta siya roon at nakausap si Hannah. Ipinakita niya ang wallet at ang sulat at sinabi niya na gusto niyang ibalik ito kay Michael pero di niya alam kung saan ito nakatira. Umiyak si Hannah habang sinasabi niya na ito yung huling sulat niya para kay Michael sapagkat sila ay nagkahiwalay na dahil tutol ang magulang niya. Sinabi din niya na hindi siya nag-asawa kase hinihintay niya si Michael. Di na niya ito muli pang nakita. Nagpaalam na ang binata. Di pa rin niya alam kung papaano maibabalik ang wallet.

Palabas na siya nang building na iyon nang makita nang guard ang hawak niyang wallet. Sinabi niya na natatandaan niya ang wallet na iyon.

Ang may-ari niyon ay si Michael na nakatira sa 8th floor nang building ring iyon. Pinuntahan nila at nakita nila si Michael. Matagal na din pala niyang hinahanap si Hannah at matagal na niyang itinatago ang huling sulat na iyon ni Hannah. Dinala nang binata si Michael kay Hannah. Tumulo ang kanilang mga luha sa kanilang pagkikita matapos ang mahabang paghihintay.

Isang linggo matapos iyon nakatanggap nang tawag ang binata.

Iniimbitahan siya sa kasalan nina Michael at Hannah sa home for the aged…

Ang sukatan nang tunay na pagmamahal ay ang magmahal na walang panukat!

Sa Mabuting Balita ipinakita ni Hesus ang tunay na kahulugan nang pagmamahal. Iniwan at ipinagkanulo siya nang kanyang mga alagad. Ang mga alagad ay nagbalik na sa kanilang dating buhay at dating hanap-buhay at hindi na ipinagpatuloy ang sinimulan ni Hesus. Pero dahil mahal sila ni Hesus, ito pa ang lumapit sa kanila. Inalok pa nga ni Hesus nang pagkain ang mga alagad.

Kahit na nga si Pedro na tatlong beses na itinatwa si Hesus binigyan ni Hesus nang pagkakataon na makabawi. Tatlong beses niyang siyang tinanong kung mahal niya si Hesus. Sinabi ni Pedro na mas mahal niya si Hesus kesa sa kanyang kabuhayan. Mahal niya ito kahit na marami siyang kakulangan.

At dahil sa pagmamahal na ito handa niyang tanggapin ang anumang reponsibilidad na kaakibat nito.Dahil dito nakabawi si Pedro. Pinagkatiwalaan pa siya ni Hesus na maging tagapag-alaga nang kawan nang Diyos.

Tunay ba ang pagmamahal mo? Lagi nating alalahanin ang pagmamahal ni Hesus.

Tandaan natin: “Ang sukatan nang tunay na pagmamahal ay ang magmahal na walang panukat!”



