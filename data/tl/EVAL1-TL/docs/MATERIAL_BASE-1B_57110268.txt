The Source: Bimby ihahanda ni Kris para kay Zia
By Jojo Gabinete July 1, 2016 Past 3 pm nang mag-umpisa noong Miyerkules ang taping ng guesting ni Kris Aquino para sa Yan Ang Morning, ang show ni Marian Rivera sa GMA 7.
Hindi nasunod ang 1 pm taping roll dahil na-delay ang pagdating ni Kris na nakipag-meeting pa sa mga kapatid niya.
Sinabi ni Kris kay Marian na “ Ang bongga ng TC ( talent coordinator ) mo.” Si Dingdong Dantes ang tinutukoy ni Kris dahil ang aktor na inaanak niya sa kasal ang coordinator ng kanyang guesting sa Yan Ang Morning.
Pumayag si Kris na lumabas sa morning show ni Marian sa Kapuso Network bilang kapalit ng suporta na ibinigay ng mag-asawa sa vice presidential candidacy ni VPresident-elect Leni Robredo.
Noong panahon ng kampanya, nangako si Kris kay Dingdong na pagkatapos ng eleksyon at ng kanyang 7-week vacation sa Amerika, una siyang lalabas sa programa ni Marian.
Sa introduction pa lang sa kanya ni Marian, nagbiro agad si Kris na inihahanda na niya si Bimby para kay Zia.
Tinanong ni Kris ang age difference nina Marian at Dingdong dahil baka umubra rin ito kina Bimby at Zia. Four years older si Dingdong kay Marian at walong taon ang age gap nina Bimby at Zia.
Inamin ni Kris na nami-miss niya ang mga talk show. Isa sa mga pinag-usapan nila ni Marian ang same-sex marriage na pinapaboran niya dahil mga gay ang karamihan sa kanyang mga matatalik na kaibigan.
Ikinuwento ni Kris ang mahigpit na bilin ng kanyang mga kapatid bago siya pumunta sa GMA 7 studio, ang maging maingat sa mga sasabihin niya.



