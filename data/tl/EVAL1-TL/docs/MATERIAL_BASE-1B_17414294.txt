Kathryn takot na uling bumalik sa eskwelahan

Ni Sheena Ona , Renren Sta. Ana (Pilipino Star Ngayon) | Updated May 1, 2014 - 12:00am

MANILA, Philippines - Isa sa mga pangarap ni Kathryn Bernardo ang natupad kamakailan lang -ito ay ang makarating sa Paris. Nakasama niya rito ang kanyang ina na ayon sa kanya ay sobrang supportive sa kanyang career na game rin sa mga activities nung nagbakasyon sila. Bagama’t hindi raw siya ‘clingy’ sa kanyang ina sabi ng young actress nang humarap sa entertainment media para sa launching ng Ruffles Bags noong Lunes ng tanghali.
Hindi rin naman naiwasang maitanong sa kanya sa nasabing presscon kung na-miss ba niya ang kanyang katambal na si Daniel Padilla habang siya ay nasa bakasyon dahil hindi nagkatugma ang kanilang schedule at lagi silang nagkakasalisi. Hindi niya ito itinanggi, at nabanggit pa nga nito na may regalo na siyang nabinili para kay DJ pero hindi raw muna niya sasabihin kung ano ito. Nung hingan siya ng clue kung ano ba ang regalong ‘yun : “Gamit siya. At least hindi aso. Gamit siya. Tinanong ko siya, ‘yun daw ang gusto niya. Ayoko naman bumili nang hindi niya magagamit,” saad ng aktres.
Next month niya pa raw ito maibibigay dahil ‘yun daw ay personalized. At syempre, hinding-hindi rin siya mawawala sa birthday nito, dagdag pa niya.
Nabanggit din niya na nag-voice lesson siya para sa concert ni DJ na Dos sa Araneta Coliseum.
Pinag-uusapan din ang posibilidad na gumawa siya ng album. Sinuggest pa niya na ang gusto niyang gawin ay masasayang kanta.
Gusto rin daw ni Kathryn na ma-experience ang makapasok sa Bahay ni Kuya o Pinoy Big Brother House (PBB) nang malaman niyang ang isa sa housemates ay big fan ni DJ. Naroon din ang kanyang dating co-star sa Goin’ Bulilit na si Jane Oineza. Payag daw sila ni DJ na pumasok ng bahay ni Kuya kung mabibigyan ng pagkakataon. “Ever since dream ko na makapasok sa PBB House tapos nagulat ako na kasama si Jane kaya gusto ko talaga,” sabi ni Kathryn sa interview.

PSN ( Article MRec ), pagematch: 1, sectionmatch:

Dahil sa kanyang sunud-sunod na projects, pinag-iisapan pa ni Kathryn kung siya ay magbabalik-eskuwela. Nasubukan na raw kasi niya ang pagsabayin ang pag-aaral at pag-aartista at ayon sa kanya, mahirap daw ito. “Nasubukan ko na ‘yun pagsabayin, muntik na akong mamatay,” pagbibiro ni Kathryn.
Natatakot daw siyang magkamali dahil sa konting hindi niya tamang kilos ay maaring magdulot ng misunderstanding sa ibang tao. “Sa akin, gusto ko lang maging ako, ‘yung pinapakita ko sa interviews, ‘yung lahat, ‘yun po talaga ako kaya masaya ako kasi tinanggap ng tao kung ano talaga ako.”
Nagpapasalamat din si Kathryn dahil sa sunud-sunod na pagdami ng kanyang endorsements. Isa rito ang Ruffles bag. Ayon sa kanya, ayaw niyang sirain ang tiwala ng mga ito. “Gusto kong ipakita sa kanila na deserving ako sa ini-endorse ko.”
Payo pa nga niya sa mga kabataan na babalik sa eskwela na gamitin ang mga gamit kung saan sila ay komportable kagaya nang bag pack at flat shoes. Kung siya naman daw ang papipiliin ay sling bag ang gusto niya.



