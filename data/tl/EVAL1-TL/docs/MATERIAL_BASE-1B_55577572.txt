Suwerte nina Huey at Mirnyi naubos By Ramil Cruz July 9, 2016
Nalagot sa apat ang ragasa nina 12th seeded tandem Treat Conrad Huey ng Pilipinas at Max Mirnyi ng Belarus nang kapusin kahapon (Manila time) kina top ranked Frenchmen Pierre-Hugues Herbert at Nicolas Mahu , 4-6, 6-3, 7-6 (7-3), 4-6, 4-6, sa 130th Wimbledon Championships men’s doubles Final Four sa All England Lawn Tennis and Croquet Club sa Wimbledon, London.
Pero maski talunan, paldo ang bulsa ng dalawa na mga nabiyayaan ng £88,000 na katumbas ng mahigit sa P4.5-million cash kasabay sa paghigit ng Filipino-American sa best-finish niya sa isang Grand Slam lawn tennis. Nalagak din siya sa quarterfinals ng 104th Australian Open 2016 nito lang Enero at nu’ng 2014 sa Melbourne.
Nalam!!pasan din ni Huey ang second round na narating lang sa nakalipas na taong Wimbledon kung saan ka-partner si American Scott Lipsky na roo’y naghati sila sa £13,750 prize money na katumbas ng P.7M. Hindi nasustena nina Huey at Mirnyi ang porma sa semis makaraang mawalis sina wildcard duo Adil Shamasdin ng Canada at Jonathan Marray ng England, 6-4, 7-6 (7-5), 6-3, sa quarterfinals noong Huwebes; at sina unseeded Oliver Marach ng Austria/Frabrice Martin ng France, 6-3, 6-2, 7-6 (7-3) sa third round noong Martes;
Marcelo Demolier ng Brazil/Aisam-ul-Haq Qureshi ng Pakistan, 6-4, 6-7 (7-9), 6-3 sa second round sa nakalipas na Sabado; at Pablo Carreño Busta/Guillermo Garcia-Lopez ng kapwa Spain, 6-3, 7-6 (7-5) noong Hunyo 30.



