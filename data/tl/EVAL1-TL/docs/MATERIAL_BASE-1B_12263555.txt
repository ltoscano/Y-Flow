Push Mo Toh!: Daniel, extra sweet kay Kathryn sa Spain!
By Glenn Regondola June 22, 2016
International level din ang tandem na KathNiel nina Kathryn Bernardo at Daniel Padilla.
Tuluy-tuloy ang shooting nila ngayon ng kanilang pelikula na ang principal photography ay kinukunan sa Barcelona, Spain sa direksiyon ni Olive Lamasan.
Ang ikinaloloka nga raw ng KathNiel ay ang mahahabang dialogue na kailangang i-deliver ni Spanish language. Oh, de vah? Extra-challenge nga raw ito sa dalawa kaya extra-effort din ang kanilang ginagawa para maging convincing ang kanilang pagsasalita.
Kaya, hindi raw nagdalawang isip sila para mag-aral ng basic Spanish lessons.
Tsika nga raw ni Daniel, “Ang laking tulong ng atmosphere ng lugar para sa romance and maganda ang istorya ng movie na ito.
“Unang-una ay sa maturity level kumpara sa mga ginawa namin sa past movies namin.” Hindi raw ba mas naging romantic ang dalawa sa isa’t isa lalo na’t nasa ibang bansa sila nagsu-shoot?
Ayon sa mga taga-production, ay consistent naman daw si Daniel sa pagiging maasikaso at maalaga kay Kathryn na normal naman nitong ginagawa dito sa Pilipinas.
Pero, sa palagay nila, since nasa abroad sila, mas doble pa ang ginagawa na pag-aasikaso ni Daniel at extra-sweet nga raw ito.
Ang isa sa pinagkakatuwaan daw ng dalawa ay ang tinapay na kung tawagin doon ay ‘bikini.’ Lagi nga raw nila itong inu-order na ewan namin kung korteng bikini nga ito. Yun na!



