Regional training centers itatayo ng PSC By Ramil Cruz August 19, 2016
Balak ng Philippine Sports Commission na magtayo ng 14 regional training centers sa bansa na bubuo sa ibabalik na Philippine Sports Institute.
Sinabi PSC chairman William Ramirez na bahagi ng plano ay magkaroon ng mas detalyadong pagsasanay at pagdiskubre sa mga batang atleta na hahalili sa mga nagkakaedad nang national athletes.
Si Mark Velasco, Filipino na dating pinuno ng Hong Kong Institute of Sports, ang tinapik ni Ramirez na mamahala sa mga programa ng PSI. Nakatuon din ang PSI sa pagpapalakas sa mga priority sports tulad ng archery sa Dumaguete City, weightlifting sa Zamboanga City at diving sa Panacan, Davao City.
Inaasahang mamumuno sa diving sina Olympian divers Sheila Mae Perez, Zardo Domenios at Rexel Ryan Fabriga na nagsimula ng kanilang diving career sa Philippine Naval Base sa Camp Panacan.
May partner na si Rio Olympics weightlifting womenâ€™s 53-kilogram silver medalist Hidilyn Diaz sa bibilhing lote katabi ng kanilang bahay sa Mampang, Zamboanga City na pagtatayuan ng weightlifting school.



