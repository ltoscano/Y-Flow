2,500 na trabaho bukas sa mga aplikante sa Labor Day Job Fair

April 27, 2016 LUNGSOD NG KORONADAL, South Cotabato, Abr. 27 (PIA) \-- May 2,530 na trabaho ang bukas para sa mga aplikante sa Labor Day Job Fair sa General Santos City na pamumunuan ng Department of Labor and Employment (DOLE) 12.

Magaganap ang Labor Day Job Fair sa SOCCSKSARGEN Region sa Trade Hall 1 at 2 ng SM City-Gensan at sa Events and Convention Center ng KCC Mall of Gensan. Sa isang pulong balitaan, inihayag ni DOLE 12 OIC Director Albert Gutib na 62 lokal na kompanya at 8 overseas recruitment agency ang lalahok at maghahanap ng mga bagong kawani sa job fair. Sa lokal na trabaho, pinakamarami ang hinahanap na production worker sa canning industry, call center agents, customer service representatives, technical support representatives, at outbound sales representatives. Para sa overseas deployment hinahanap ng mga ahensiya ang maraming household service providers, block mason, nurse, babysitter, at sales personnel. Paalaala ni OIC Director Gutib sa mga aplikante magdala ng mga dokumento tulad ng mga school credentials, certicicate of trainingg at, kung mayroon, certificate of employment. Bentahe rin kung may bitbit na rin sila ng iba pang papeles tulad ng NBI clearance, police clearance at iba pa. Magbubukas ang job fair ng alas 8:00 ng umaga at magsasara ng alas-5:0 ng hapon. Sa ngayon, maaari nang magpa-rehistro para sa Labor Day Job Fair. Pumunta lamang sa pinakamalapit na opisina ng Public Employment Service Office sa inyong lokal na pamahalaan o sa pinakamalapit sa DOLE-Field Office. (DEDoguiles-PIA 12)



