BJMP, naghahanap ng mga bagong jail officer sa Gitnang Luzon

February 03, 2016 Carlo Lorenzo J. Datu

LUNGSOD NG SAN FERNANDO, Pampanga, Peb.3 (PIA) -- Naghahanap ng 45 Jail Officer I ang Bureau of Jail Management and Penology o BJMP upang mapunan ang kakulangan sa kanilang manpower sa Gitnang Luzon. Ayon kay BJMP Regional Personnel and Records Management Chief Jail Chief Inspector Rebecca Tiguelo, ito ay bukas sa lahat ng residente edad 21 hanggang 30 taong gulang na tapos ng kolehiyo, may civil service eligibility, hindi convicted by final judgment sa isang krimen, at may taas na 1.62 metro para sa mga lalake at 1.57 metro para sa mga babae. May height requirement waiver sa mga aplikanteng mula sa ibaâ€™t ibang cultural community. Ang mga interesado at kwalipikado ay inaabisuhang magsumite ng dalawang folder na may duly accomplished Personal Data Sheet, Photocopy of Transcript of Records, Diploma, Philippine Statistics Authority-issued Birth Certificate, Certificate of Eligibility o Board Rating, mga Valid Clearance, at Marriage Certificate kung applicable) sa BJMP Regional Office sa Diosdado Macapagal Government Center hanggang ika-15 ng Marso, 2016.

May available na 40 slot para sa mga lalake at lima para sa mga babae. (CLJD-PIA 3)



