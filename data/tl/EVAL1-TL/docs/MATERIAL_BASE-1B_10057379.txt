PHL team sa World Chess Olympiad buo na By Ramil Cruz June 30, 2016
Nabatid na ang tigatlong lalaki’t babaing kakatawan sa bansa sa 42nd World Chess Olympiad sa Sept. 1-14 sa Crystal Hall sa Baku, Azerbaijan.
Top three winners sa men’s division sa ginanap na Battle of the Grandmasters 2016 National Chess Championships-Grand Finals sina Grandmasters Rogelio Antonio, Jr. at Jayson Gonzales, at International Master Paulo Bersamina.
Sa women’s side ay sina Women IMs Janelle Mar Frayna, Jan Jodilyn Fronda at Woman National Master Christy Lamiel Bernales. Kinakausap na ng National Chess Federation of the Philippines si US-based GM Julio Catalino Sadorra na isa sa dalawang seeded sa men’s team na tumapos ng 46th place sa 41st WCO sa Tromso Norway noong 2014.
Nakatakda pang pangalanan ang isa, samantalang pagpapasyahan pa rin ang dalawang bubuo sa women’s squad na 64th placer sa 2014 Tromso Olympiad.
Bilang isa sa mga beterano at maasahan sa matagal nang panahon sa biennial meet, sumablay si GM Eugene Torre na makasama sa nang lumagak lang sa sixth place. Pero nagpahayag siya na matapik man siya sa anumang kapasidad, hindi siya magdadalawang isip na tanggapin ang alok ng pederasyon.
“Ready ako any role just in case na hilingan nila tulong ko,” ani Torre, maaari pang mapahaba sa 23d appearance ang Chess Olympiad record tapos sirain muna ang tablahan nila sa 20 ni Lajos Portich ng Hungary sa 2010 Kahnty-Mansysk WCO.
Naka-21 si Torre sa 2012 Istanbul WCO.



