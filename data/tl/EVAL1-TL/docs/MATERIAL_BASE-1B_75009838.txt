BATANG GILAS NALO SA IRAQ, LAMPASO SA CHINA
By Ramil Cruz July 25, 2016 Magkaiba ang resulta ng dalawang games ng 28th seed Philippine national youth team sa 24th International Basketball Federation-Asia U-18 Junior Menâ€™s Championship Twelve Thousand People Sport Hall-Azadi Sport Complex sa Tehran, Iran sa nakalipas na dalawang araw.
Ibinuhos ng Pilipinas ang ngitngit mula sa 74-88 opening day loss sa 27th Taiwan noong Biyernes nang itiwarik ang kamakalawa ng gabi ang 62nd seed Iraq, 96-79, sa likod ng 25 points ni team skipper Jolo Mendoza tampok ang 7-of-14 3-pointer.
May mahalagang 21 na may palawit na 12 rebounds si Joshua Sinclair habang nakakontribyut pa ng 12 si JV Gallego at 10 pts. si Fran Yu para sa six-time gold winner Filipinos sa pagbawi sa pagkagulat sa two-time silver/four-time bronze medalist Taiwanese.

Pero hindi nasustena ng Nationals ang momentum dahil lumasap ng 66-95 defeat sa 11-time champion at 12th seed China na undefeated pa sa three games kahapon ng hapon para mameligro ang una sa quarterfinals ng 12-nation, 10-day meet na tatagal hanggang Linggo, Hulyo 31.
Ang sentrong si Mendoza uli ang bumisig uli sa Pinoy quintet laban sa Chinese pero si JV Gallego lang ang nakabalikatan nito sa atake kumpara sa kribal na apat ang mga nagsalpak ng 10 pts. above sa pangunguna ni R. Du na may 17.
Rest day ngayon ang Batang Gilas bago magpatuloy ng preliminary round assignments bukas ng alas-kwatro ng hapon (alas-siyete ng gabi oras sa Maynila) laban 67th seed Thailand (0-2) at sa Miyerkules kontra 52nd seed India (1-1).



