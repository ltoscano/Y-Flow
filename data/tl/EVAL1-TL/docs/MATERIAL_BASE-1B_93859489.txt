
BULAG SI ABIGAIL VALTE

BULAG yata ang magandang binibini na tagapagsalita ni Pangulong Aquino. Sabi ni Abigail Valte, walang sasantuhin ang gobyerno sakaling may mapatunayan ang Commission on Audit na nagwaldas sa walang kapararakan at nag-abuso sa pondong galing sa tinatawag na Disbursement Acceleration Program.
Ang DAP ay isang uri ng ANIMAL na hindi malaman kung saan planeta nagmula. Ngunit ang sabi ng ilan, ang DAP ay “Drilon, Abad, PNoy” fund na biglang lumitaw na mistulang buni ng mga opisyal ng gobyerno dahil maiipit na ang kani-lang betlog nang magkabulgaran sa pandarambong sa salaping bayan.
Wala raw sasantuhin? E, paano kung ang SINASANTO pala ni Valte ay ang utak ng mga abusado? Si Pangulong Aquino, sa pamamagitan ni Budget Secretary Butch Abad, ang utak ng sinasabi ni Sen. Jinggoy Estrada na nagwaldas ng mahigit P1.2 bilyong pondo na “tinawag” nilang DAP.
Isinuhol ang pondo sa mga senador para bumoto sa conviction ni dating Chief Justice Renato Corona sa Impeachment trial. Si Drilon ang may pinakamalaking nahamig na P100 milyon.
Huling-huli na nagkutsaba sina Drilon, Abad at PNoy sa pag-abuso sa pondo kaya eksakto na tinatawag itong DAP. Ayon kay dating Sen. Joker Arroyo, ang DAP ay iligal at mas kasuka-sukang waldasin dahil wala ito sa batas.
Hindi pa nga nareresolba ang pandarambong sa PDAF, heto’t may bago na namang ginagahasang pera ang gobyerno. Ano pa itong sinasabi ni Valte na hinahanap ng COA na mga opisyal ng pamahalaan na nagwaldas sa salaping bayan, tulad ng ginagawa ng maraming mambabatas sa pork barrel?
Kung tulad ng kabayo na may tapaoho si Valte, hindi niya makikita na ang kanyang Pangulo ang unang abuso sa pondo. Suwerte si PNoy at hindi pa siya maaaring kasuhan dahil sa tinatawag na “presidential immunity”. Pero hindi dapat palag-pasin sa isyung ito si Abad, Drilon at marami pang mambabatas na nandambong ng pondong bayan.



