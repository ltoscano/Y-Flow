Push Mo Toh!: LJ Reyes, tinalo si Nora sa Gawad Urian
By Glenn Regondola June 24, 2016
Ang pagiging isang Christian at ang lumalaking anak na si Aki ang mga dahilan ni LJ Reyes kung bakit ayaw na niyang magpa-sexy sa mga susunod niyang pelikula. Ito ay matapos niyang manalo bilang Gawad Urian Best Actress sa indie movie na Anino Sa Likod ng Buwan kung saan may daring scenes siya.
Kahit nga raw may mag-request sa kanya na ito ay for art’s sake, ayaw na niyang patulan. Pero, kung suggestive shots lang ito ay baka magdalawang-isip din siya.
Well, desisyon nga ‘yun ni LJ at wala namang problema dahil napatunayan naman na niya na siya ay isang magaling na aktres kaya sa kreditong ito na lang siguro titingnan ng film producers ang pagkuha sa kanya. Bongga nga dahil nasa liga na siya ngayon ng mga premyadong aktres ng bansa kalinya sina Nora Aunor, Vilma Santos, Jaclyn Jose at iba pa. At talagang tinalo niya si Nora para sa Taklub, huh? Which means, ibang level na rin si LJ ngayon.
Ang nakakatuwang pangyayari pa nga raw sa award’s night ay hindi niya alam na siya ang nanalo kung hindi pa siya sinabihan ng kanyang dyowang si Paolo Contis.
Lutang nga raw siya habang naglalakad paakyat sa stage upang tanggapin ang award dahil hindi niya ito ini-expect dahil bigatin din ang mga co-nominees niya.
Nanghihinayang nga raw siya na hindi niya naisama si Aki na gusto siyang samahan, ‘yun nga lang may klase ito kinabukasan kaya ‘di niya isinama.
Samantala, masaya si LJ na for the first time ay nakatabi niya sa pictorial ang idolo niyang si John Lloyd Cruz na noon pa man ay iniidolo niya.
Sana nga raw ay makasama niya ito sa isang proyekto na hindi naman imposible dahil sa indie movies, ang mga imposible ay nagiging posible na.

Kaya, hintayin na lang natin ito, huh!



