Kampanya kontra iligal na droga, lalo pang pinaiigting sa Kabacan

May 23, 2016

KABACAN, North Cotabato, Mayo 23 (PIA)--- Lalo pang pinalalakas ngayon ang kampanya laban sa droga dito sa bayan lalo na sa mga barangay na malakas ang bentahan ng ipinagbabawal na gamot. Kaugnay nito, sinabi ni Police Senior Ins.

Ronnie Cordero, hepe ng Kabacan PNP, na pinaiigting ng kapulisan ang ginagawang pagpapatrolya para mamonitor ang mga lugar na kadalasang pinangyayarihan ng mga ilegal na transaksyon. Isa sa mga tinututukan, ayon kay Cordero ay ang Purok Crislam ng Barangay Poblacion na una naring nabansagang bagsakan ng shabu. Kasabay ng inisyatibo ng kapulisan, hiniling ng opisyal sa mga mamamayan na makipagtulungan sa PNP upang mahuli ang mga sangkot ssa iligal na gawain.
Samantala, maliban sa droga, tinututukan din ng Kabacan PNP ang isyu sa nakawan ng motorsiklo.

Ito ay dahil sa tumaas ng sampung porsyento ang nabanggit na kaso sa bayan sa unang kwarter ng taon. (SJDuerme-PIA12)



