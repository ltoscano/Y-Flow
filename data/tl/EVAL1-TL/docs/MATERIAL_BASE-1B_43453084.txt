Bong, Jinggoy sa selda ga-graduate By Bernard Taguinod June 7, 2016
Matatapos ang termino nina Sens. Ramon ‘Bong’ Revilla Jr. at Jinggoy Estrada sa loob ng kulungan makaraang hindi sila payagan pareho na makadalo sa huling session ng Senado.
Sa ibinabang desisyon ng Sandiganbayan First Division kahapon, ibinasura ang kahilingan ni Revilla na madalo sa huling session ng Senado dahil kapag pinayagan umano ito ay parang malayang mamamayan pa rin ang senador.
“Allowing accused-appellant to attend congressional sessions and committee meeting for five (5) days or more in a week will virtually make him a free man with all the privileges appurtenent to his position. Such an aberrant situation will not only elevates accused-appelant’s status to that of a special class, it also would be a mockery of the purposes of the correction system,” ayon sa desisyon ng anti-graft court.
Sina Revilla at Estrada ay kasalukuyang nakakulong sa Custodial Center ng Philippine National Police (PNP) dahil sa kasong plunder base sa paratang na tumanggap umano ng komisyon kay Janet Lim-Napoles na dinaluyan ng kanilang pork barrel.
Noong Biyernes ay hindi rin pinayagan ng Sandiganbayan Fifth Division si Estrada sa kahalintulad na kahilingan.



