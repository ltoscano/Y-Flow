
Calapan Peace & Order Council nagpulong hinggil sa seguridad sa eleksyon

May 06, 2016

CALAPAN, Oriental Mindoro, Mayo 6 (PIA) – Nakahanda ang Philippine Army na umalalay sa mga kandidatong hihingi ng kanilang tulong na mapayapang makapangampanya sa mga malalayo at liblib na barangay hanggang sa kasalukuyan. Ito ang ipinahayag ni Philippine Army 203rd Brigade Commander Col. Gavin Edjawan sa ginanap na peace and order council meeting sa kapitolyo. Iniaalay nila, aniya, ang ganitong serbisyo sa mga kandidatong nangangamba na maharangan sila sa kanilang mga pangangampanya sa mga liblib na lugar sa iba-ibang bayan at makaranas ng mga panggigipit kabilang na ang mga diumano’y paniningil ng mga campaign tax. Gayundin, siniguro ni Edjawan na sa kabuuan ay maituturing naman nilang tahimik at mapayapa ang lalawigan kumpara sa ibang mga lugar sa bansa. (CPRSD/LTC/PIA-Mimaropa/Calapan)



