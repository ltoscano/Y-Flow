Duterte: Mayors dawit din sa droga July 8, 2016
“Maraming mga mayor dito, they’re running the show.” Ito ang naging pahayag ni Pangulong Rodrigo Duterte sa isang taped news briefing nitong Huwebes ng gabi kunsaan marami umanong mga alkalde sa bansa ang may koneksyon sa iligal na droga. Ipinakita ng pangulo sa isang chart ang mga pinaghihinalaang drug lords at umano’y mga protektor nito na public officials at mga pulis at nakuha niya ito mula sa “intel people”. “Maraming mayors dito. We have a mayor sa Mindanao, puro mayor, may babae pa,” pahayag pa ni Duterte. “Talagang binabastos tayo ng mga drug people. They’re destroying the country,” ayon pa sa Pangulo. “They’re destroying the youth of the land so my appeal to them is, since they are beyond their redemption, they can stop and commit suicide because I will not allow these idiots to run their show…not during my watch.” “Drug lords” pinangalanan Samantala pinangalanan ni Solicitor General Jose Calida ang umano’y “drug lords” sa bansa.
Ang mga umano’y sindikatong ito ay sina Wu Tuan alyas Peter Co, Peter Lim alyas Jaguar, at Herbert Colangco.
Sina Co ay sinasabing bahagi ng Bilibid 19 gang.

Sina Co at Colangco ay nakakulong ngayon sa national penitentiary.
Si Lim na nasa labas ng bansa ay binalaan sa pagpasok nito sa Pilipinas ayon pa sa SolGen.
“Duterte warned him…as soon as he steps into NAIA, he will be killed,” ayon pa kay Calida.
“If he has friends here, sabihin mo sa kanya, the moment he lands here at NAIA, he will die…Do not come back to the Philippines anymore, the moment he steps out of the plane, he will die. That is my assurance to the people of the Philippines,” giit ng Pangulo.
Idinagdag pa ni Calida na patuloy ang pagpapangalan sa key officials na dawit sa ipinagbabawal na gamot.
“Chinese nationals, PNP, BJMP execs, LGU execs, other persons of interest – Duterte will divulge their identities in succeeding press conferences,” ani Calida.
Una nang pinangalanan ni Duterte kamakailan na isa isa si Deputy Director-General Marcelo Garbo Jr. sa mga sangkot na iligal na droga.

Ayon kay Calida si Garbo umano ang protektor ni Lim.
“According to briefing we received earlier, he’s level five associate/protector. In short – coddler,” saad ni Calida. “A coddler is one who protects the drug trafficking activities of drug lords. You can find it in Dangerous Drugs Law. Penalty will be given to a drug lord, trafficker and coddler – same penalty.”



