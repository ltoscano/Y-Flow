
Church pasaway

AYAW ng Katoliko na sila ay puntahan sa kanilang teri-toryo (simbahan) lalo na kung sila ay may gawain o misa.
Kapag ginawa mo ito, tiyak na ipaaaresto ka at ide-demanda gaya sa kanilang ginawa kay Carlos Celdran.
Dahil hindi mo raw nirerespeto ang simbahan at ang kanilang gawaing banal gaya ng misa!
Pero ilang Pari at Obispo ang lumusob kahapon sa teritoryo ng mga mambabatas (Congress) habang sila ay may session.
Si Celdran ay mag-isang pumunta sa loob ng simba-han para ipahayag ang kanyang pagsuporta sa Reproductive Health bill.
Itong mga alagad ng simbahan ay “grupo” na pinangunahan ng kanilang mga alipores sa loob ng Kongreso para tutulan ang RH bill.
Si Celdran ay solo na nagpahayag ng saloobin pero kinaladkad palabas dahil istorbo raw sa gawain ng simbahan.
Itong grupo ng mga alagad ng simbahan at ang kanilang kawan ay in-accommodate ng maayos at kahit paulit-ulit na gumagawa ng ingay at maliwanag na istorbo sa gawain ng Kongreso ay pinaalalahanan lamang, hindi kinaladkad palabas, hindi ipinakulong at hindi kinasuhan!
Kung babasehan, parekoy, ang “separation of church and estate” sino ang arogante at sino ang pasaway? Amen!



