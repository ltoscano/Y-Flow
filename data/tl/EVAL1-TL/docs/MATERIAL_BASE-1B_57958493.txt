7,000 dagdag classrooms tapos na

Ni Ludy Bermudo

MANILA, Philippines â€“ Nakumpleto na ng Department of Public Works and Highways (DPWH) ang nasa 7,000 silid-aralan ng elementary at high school na magagamit na sa darating na pasukan.
Ang nakumpletong mga silid ay bahagi lamang umano ng target na proyektong classroom ng Department of Education (DepEd) noong nakalipas na taon.
Batay sa dokumento may kabuuang 14,722 classrooms ang ipinagagawa ng DepEd na ang natapos pa lamang ay 7,062, habang ang 5,788 classrooms ay patuloy pang tinatapos habang may nalalabi pang 1,872 hindi pa nasisimulan.
Nabatid na may alokasyong P17-bilyon ang Department of Budget and Management (DBM) para sa mga silid-aralan sa buong bansa na tinukoy ng DepEd.
Tugon umano ito sa malaking kakulangan sa classroom ng mga pampublikong paaralan.



