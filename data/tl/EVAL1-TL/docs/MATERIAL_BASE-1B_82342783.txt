
BPPO, nagdaos ng signing of contingency plan at pledge of commitment

February 24, 2016

LUNGSOD NG BATANGAS, Pebrero 24 (PIA) --Isinagawa ng Batangas Police Provincial Office (BPPO) ang signing of contingency plan at pledge of commitment para sa lahat ng chief of police (COP) sa lalawigan ng Batangas noong Pebrero 19, 2016 sa Camp Miguel Malvar sa lungsod na ito. Pinangunahan ni officer-in-charge provincial director PSSupt. Arcadio Ronquillo Jr. ang panunumpa ng lahat ng COP’s na layong maisulong ang tahimik, payapa at malinis na halalan ngayong Mayo 2016. “Ang mga kapulisan ang isa sa inaasahang elemento upang makaranas tayo ng tahimik na halalan kung kaya’t dapat ay sa atin magmula ang pangako at panawagan kaugnay nito” wika ni Ronquillo. Lumagda din sa contingency plan ang mga ahensyang bahagi ng SAFE Election 2016 tulad ng Philippine National Police, Comelec, National Bureau of Investigation, Provincial Health Office, Department of Education at Philippine Air Force.

Ayon pa kay Ronquillo, isa ito sa dapat maging prayoridad ng lahat ng kapulisan sapagkat ang tagumpay ng isang tahimik at payapang eleksyon ay kanilang pangunahing tungkulin. (Bhaby P. De Castro-PIA Batangas)



