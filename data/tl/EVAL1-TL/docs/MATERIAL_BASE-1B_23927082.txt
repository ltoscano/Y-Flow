Pinoy boxers aasa sa draw By Ramil Cruz August 1, 2016
Sasandal pa rin ang Filipino boxers sa suwerteng draw sa kampanya sa 31st Summer Olympic Games 2016 sa Agosto 5-21 sa Rio de Janeiro City, Brazil para sa misyong matigil ang may 20 taong pangingitlog sa medalya at ang may 92 taon nang paghahagilap sa unang ginto.
Wala nang atletang Pinoy ang mga nakamedalya sa quadrennial sportsfest pagkaraan ng mag-utol na Velasco Mansueto, Jr. sa 1996 Atlanta Games at Roel sa 1992 Barcelona Games.
Babanat ang boxing sa Rio sa Aug. 6-21 at nakataya ang mga medals sa 10 weight divisions para sa men at tatlo lang sa women. Dadalawang boxers lamang ang panabak ng bansa ngayon sa Rio sa mabilis na pagbulusok ng sport sa antas ng kumpetisyong ito.
Sila ay sina light-flyweight Rogen Ladon at lightweight Charly Squarez, na mga first-time Olympians.
Makikipag-umbagan na agad ang dalawa isang araw pagkaraan ng opening ceremony.
Gagawin pa lang ang boxing draw sa mismong araw ng mga kumpetisyon sa Aug. 6.
Pinamahalaan ni coach Nolito Velasco ang light training session ng boxers kahapon ng hapon (Manila time) sa Pavilion 5 ng Riocenter Convention Center.
Taliwas ito sa normal practice ng mga boxers sa pamamagitan ng kicking ng ilang rounds ng shadow boxing, sparring at sa bags.
Nag-cool down sila sa pagtakbo pabalik ng Athletes Village na kulang isang kilometro ang layo.



