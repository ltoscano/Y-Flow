Parker, France atat na vs Gilas Pilipinas By Elech Dawa July 2, 2016
Maikli lang umano ang naging paghahanda ng Team France para sa gaganaping FIBA Olympic Qualifying Tournament sa MOA Arena simula Hulyo 5.
Pero, binigyang-diin ng head coach ng koponan na si Vincent Collet, pati na rin ni NBA superstar Tony Parker, na siyang ‘heart and soul’ ng team, na sabik na silang makaharap ang Gilas Pilipinas, na inaasahan nilang lalarong may bentahe bunga ng homecourt advantage.
“We are very determined, our preparation has been short but the guys are concentrated,” ani Collet. “We have great hopes, we want to get to Rio,” dagdag ni Collet, na ang unang sasabakan sa Hulyo 5 ay walang iba kundi ang koponan ng Pilipinas.
Dumating ng Biyernes ng madaling-araw sa Ninoy Aquino International Airport ang Team France at agad idineklarang:
“Hopefully we have fun, enjoy our time here in the Philippines, very happy to be here,” lahad ni Parker.
“And we’ll try our best to qualify for the Olympics.”
Kagabi ay sumabak ang Gilas kontra Turkey para sa huling tune-up game nito.
Kasamang dumating ni Parker ang kakampi sa San Antonio Spurs na si Boris Diaw.
Magkagrupo sa Group B ang France at Philippines, pati na rin ang New Zealand, habang nasa Group A ang Canada, Senegal at Turkey.



