NO. 19 SINISID NI PHELPS August 9, 2016
RIO DE JANEIRO (AP) — Malamang-lamang, aayusin ni Michael Phelps ang kanyang medal case para lumuwag.
Dumating na ang gold No. 19, kailangang paglaanan ng espasyo.
Sa isa pang nakakabilib na performance, dinagdagan ng most decorated athlete sa kasaysayan ng Olympics ang hamig, huli ang 4×100-meter freestyle relay Linggo ng gabi nang ilagay ang United States sa lead na hindi na binitawan. “When I was on the block, I honestly thought my heart was going to explode out of my chest,” bulalas ni Phelps. “I was so hyped tonight and so excited.”
Nasa unahan pa ang defending champion France nang mag-dive sa tubig si Phelps sa second leg, pinalitan si leadoff swimmer Caeleb Dressel.
Kahit wala sa listahan ng specialties ni Phelps ang 100 free hindi pa niya nasusubukang kampayin ito sa individual events sa Olympics, sa relays lang humarurot siya pasulong at pabalik sa nakakalulang 47.12 seconds. Tumalo lang sa bilis niya ang tatlong anchors ng medal-winning teams.
“Coming off the wall I thought my kickout was great,” dagdag ni Phelps. “I just wanted to hammer it, hit the touch and give them a bigger lead.”
Pinanatili ni Ryan Held sa unahan ang Americans bago nagbigay-daan kay Nathan Adrian, pinakamatinik na sprinter ng US. Sa puntong iyon, wala nang duda. Kanila na.
Walang tigil si Phelps sa katatambol sa starting block, sinisigawan si Adrian. Nang unang kalibitin ni Adrian ang wall sa 3 minutes, 9.92 seconds, tumaas ang kamao ni Phelps at sumulyap sa kanyang sanggol na si Boomer, karga ng inang si Nicole Johnson sa gitna ng crowd.
Hindi maaalala ni Boomer ang ginawa ng daddy sa pool, pero siguradong hindi niya malilimutan ito dahil sa gold medal.

Silver ang France (3:10.53), bronze sa Australia (3:11.37).
Nang takbuhin ni Phelps ang suki na niyang victory lap sa palibot ng pool, naluha pa siya.
Sa huling apat na taon, samu’t sari ang nasuungan ni Phelps: Ikalawang drunken-driving arrest, six weeks ng therapy, tinigil ang alcohol, naging engaged kay Johnson, bumalik ang samahan nila ng ama, at naging tatay na rin.
Apat na taon na ang nakakaraan ang nag-retire si Phelps, tapos na raw siya sa pool. Pero bumalik sa aniya ay kanyang real farewell.
May 23 medals overall na si Phelps, 31. May tatlo pa siyang individual events sa Rio at dalawa pang relays. Luwagan ang medal case.



