
Lampas anim na libong estudyante sa Bulacan, pinagkalooban ng college scholarship

February 20, 2016 Vinson F. Concepcion

LUNGSOD NG MALOLOS, Peb.20 (PIA) -- May kabuuang 6,639 estudyante sa Bulacan ang pinagkalooban kamakailan ng college scholarship ng pamahalaang panlalawigan sa ilalim ng programang “Tulong Pang-Edukasyon para sa Kabataang Bulakenyo.
”Personal itong iginawad ni Gobernador Wilhelmino Sy-Alvarado sa mga estudyante ng Bulacan State University, Bulacan Polytechnic College, Bulacan Agricultural State College and iba pang pamantasan sa labas ng lalawigan sa katatapos na Scholars General Assembly sa Capitol Gymnasium.
Ayon kay Alvarado, bahagi ito ng Pitong-Puntong Programang Panlalawigan na layunin ang makapagbigay ng tulong pang-edukasyon sa mga kabataang Bulakenyo at makatulong na hindi maging hadlang ang kahirapan sa pag-abot ng mga pangarap.
Ang mga mga kwalipikadong tumanggap ng grant ay pawang walang bagsak na grado sa kanilang pag-aaral, kasalukuyang naka-enroll sa kolehiyo at unibersidad sa loob at labas ng lalawigan, at walang anumang tulong pinansyal mula sa ibang paaralan o pribadong organisasyon. Ang scholarship program ay may dalawang kategorya: Academic Scholar para doon sa may General Weighted Average of 2.00 na nakakatanggap ng 5,500 piso bawat semestre at Educational Assitance para sa mga nagmula sa mga mahihirap na pamilya at naipasa ang lahat ng kanilang mga subject na tumatanggap ng 3,000 piso bawat semestre. (CLJD/VFC-PIA 3)



