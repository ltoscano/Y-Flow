NO GREEN? WARRIORS TAOB! By AFP June 15, 2016 Naudlot ang nakahandang magarbong selebrasyon ng Golden State Warriors nang masandalan nga ng Cleveland Cavaliers ang pagliban ng third man ng una na si Draymond Green upang makahablot ng 112-97 win kahapon (Manila time) sa 70th NBA Finals 2015-16 Game 5 sa Oakland Coliseum.
Sinaksihan lang ni Green ang girian sa may kabilang pinto matapos siyang masuspinde sa laro dahil sa pagbuntal sa singit ni LeBron James sa Game 4 noong Biyernes habang kasagsagang nananalasa ang huli at si teammate Kyrie Irving at gumupit sa deficit sa 3-2 o buhay pa ng isang araw sa CC.
Hindi sumapat ang pagtimon ng 1-2 punches ng GSW sa kanilang hukbo. May 25 points si Stephen Curry at naka-37 si Klay Thompson, pero hinagilap talaga nila ang emosyon at enerhiya para sa team ni Green, pati ang pamatay na depensa nito sa four-time MVP na si James. Nagsalaksak si James ng 41 points, 16 rebounds at 6 assists samantalang naka-41 din si Irving upang maibalik sa kanilang balwarte ang Game 6 sa Lunes ng gabi.
Nagsalpak ang Cleveland ng 53%, at naka-shoot ng 10 of 24 3-pointers para iputong sa kalaban ang fourth home defeat ngayong season.
“It’s too simple to say that,” pagkatalo ng Warriors dahil sa kawalan ni Green, pagsuma ni Golden State coach Steve Kerr.
“We weren’t very good defensively. We knew we were without Draymond, so there’s no point in harping on that. We had to play better and we didn’t.”
Nanood ng game si Green sa suite ng kanyang general manager na si Bob Myers habang nagpipilit ang kanyang teammates na ipanalo ang laban para mapaboran ang wala sa kanilang comrade. Pero sadyang malaking butas talaga ang nilikha nang pagliban niya, lalo na sa depensa.
Maski may taas lang na 6 feet 8, matindi si Green sa interior defense para sa Warriors at hinahayaan ang kanyang versatile group na maghalinhinan para malayang makagalaw na nagpapahirap sa Cavaliers sa perimeter.
Gulantang si Stephen Curry ng Golden State Warriors nang sumulpot sa harapan niya si LeBron James ng Cleveland Cavaliers sa aksiyong ito sa Game 5 ng NBA Finals sa Oracle Arena sa Oakland, California. Talo ang Warriors 112-97. (AFP)
Petiks sa basket nitong Lunes ang Cavs lalo na sina James at Irving na sinagasaan lang sina Andrew Bogut, Festus Ezeli, Anderson Varejao at James Michael McAdoo.

Napilitan si Kerr na isalpak si Andre Iguodala sa starting lineup kapalit ni Green pantapat kay James, pero tumukod ito at walang nakuhang epektibong tulong sa gitna.
Pinakaepektibong matagal nang lineup sa season ng Golden State ang “Death Lineup” kung saan center si Green, power forward si Harrison Barnes, si Iguodala ang small forward at ang Splash Brothers ang sa backcourt na nagpapamiserable sa mga oposisyon dahil sa mabisa silang makapagpalit-palitan ng depensa.
Si Green ang madalas na pasimuno sa fastbreaks at naglalarong point forward, habang sina Curry at Thompson ang nagpapabuka sa pakpak para sa 3-pointers.
Naroon pa rin naman ang mga triples sa Game 5 sa naipasok ng Warriors na 14 of 42 sa long range.
Kaya lang ang depensa na nagpalayo sa kanila sa serye sa 3-1 ang hinagilap nila, nagpadehado pang lalo nang ‘di na makatulong si Bogut dalawang minuto pa sa third sanhi ng pilay sa kaliwang tuhod.



