
DA, nagsagawa ng workshop para sa mga benepisyaryo ng rice processing centers sa Gitnang Luzon

March 07, 2016 Marie Joy L. Simpao

LUNGSOD NG SAN FERNANDO, Pampanga, Marso 7 (PIA) -- Nagsagawa kamakailan ng isang workshop para sa mga kooperatiba na benepisyaryo ng rice processing centers ang Agribusiness Marketing and Assistance Division ng Department of Agriculture o DA. Layunin ng nasabing aktibidad na bigyan ang mga benepisyaryo ng kinakailangang kaalaman at kasanayan upang higit na mapabuti ang pagpapatakbo ng mga RPC. Sa loob ng limang araw na pagsasanay, tinalakay din ang kasalukuyang lagay ng industriya ng bigas sa rehiyon; gayundin ang konsepto ng marketing at pagpaplano bilang mahalagang aspeto sa operasyon ng RPC. Ayon kay DA Regional Technical Director Crispulo Bautista, ito ang unang pagkakataon na nagbigay ng ganitong uri ng tulong sa mga kooperatiba ang pamahalaan kaya umaasa siyang iingatan at lalong pagyayamanin ng mga benepisyaryo ang natanggap na ayuda. Bukod dito, nagbigay din ng ibaâ€™t-ibang gamit pansaka ang DA tulad ng millig facilities at mechanical dryers upang tulungan ang mga magsasakang bawasan ang pagkalugi at mapabuti ang kalidad ng kanilang inaaning bigas. (CLJD/MJLS-PIA 3)



