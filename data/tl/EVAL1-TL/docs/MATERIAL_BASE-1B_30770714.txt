Job fair at passport processing gagawin N. Cotabato

July 07, 2016

LUNGSOD NG KIDAPAWAN, North Cotabato, Hul. 7 (PIA)--- Magsasagawa ng job fair at passport processing ang pamahalaang panlalawigan sa susunod na buwan. Ayon kay Provincial Human Resource Management Office (PHRMO) officer- in- charge Erlinda Catalan, ang job fair ay magaganap sa Agosto 18 at 19 at ito ay inisyatiba ni Governor Emmylou Mendoza sa ilalim ng Jobs for Economic Enhancement Program (JEEP). Layon nito na matulungan ang mga naghahanap ng trabaho maging fresh graduates man o hindi. Sinabi ni Catalan na magkakaroon muna ng pre-registration ng mga aplikante sa Hulyo 15 sa PHRMO, Capitol Compound, Amas, Kidapawan City. Kaugnay nito, pinaaalalahanan ang lahat na dalhin ang mga kinakailangan dokumento. Maaari ding magtungo sa pinakamalapit na Public Employment Service Office (PESO) para sa pre-registration. Gagawin naman ang ang pre-employment orientation sa Agosto 12. Samantala, isasagawa din ng PHRMO ang special passport processing sa Robinsons Plaza, General Santos City sa Agosto 20 kung saan 150 aplikante ang tatanggapin. Para sa karagdagang impormasyon, maaring tumawag sa telepono bilang 521-8080 local 1221 at 1222. (SJDuerme-PIA12/JSta.
Cruz-NorthCot Media Center)



