Falcons vs Red Lions sa Filoil finals By Elech Dawa June 11, 2016
Kinalos ng Adamson at San Beda ang mga nakatunggali sa semifinals upang isaayos ang kanilang date sa Finals ng Filoil Flying V Preseason Premier Cup juniors division kahapon sa Filoil Flying V Centre sa San Juan City.
Nagbuslo ng 20 points si Gerry Abadiano habang tumulong si Evan Agbong ng 19 puntos at 18 rebounds upang akbayan ang Adamson sa 88-76 win kontra reigning UAAP champion National University.
Kumuha naman ng saklolo ang San Beda kina Ain Obenza at Joshua Tagala na nagtala ng 17 at 14 pts. ayon sa pagkakasunod para katayin ang Far Eastern University, 98-70. Nakatakdang magharap ang Baby Falcons at Red Cubs para sa juniors title bukas (Linggo) sa alas-dose ng tanghali sa nasabing venue.
Lamang ang NU ng dalawang puntos sa pagtatapos ng third period pero nilipad ng Baby Falcons ang 29-15 bentahe sa fourth para itakas ang panalo.
Tumapos ng 15 points at nine rebounds si Rhayyan Amsali para sa NU habang may 14 pts. si John Lloyd Clemente.
Para sa San Beda dominado nila ang laban kung saan ay naka-ipon agad sila ng 15-point lead sa first quarter 31-16.
Walang nangyari sa 16 markers at 17 rebounds ni Kenji Roman para sa FEU dahil hanggang battle for third place na lang ang lalaruin nila.
Haharapin ng Baby Tamaraws ang Bullpups para sa third place sa alas-diyes ng umaga.



