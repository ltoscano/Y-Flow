
CIDG SWAK SA DINAMITA AT VERY IMPORTANT KAY PNOY

BILANG patunay na VIP (Very Important kay PNoy) ang tinaguriang PDAF scam queen, siya lang ang pinagkalooban ng Hari, este, ng Pangulo ng extraordinary attention na hindi naaangkop sa mandarambong. Si Napoles lang ang “wanted” na matapos sumuko sa mismong Presidente ay inihatid pa mismo ni PNoy sa Camp Crame!
Ayon kay DILG Sec. Mar Roxas, gusto lang matiyak ng Pangulo ang kaligtasan ni “Ma’m” Ms. Napoles. Tangna, sa kasagsagan ng baha sa Kamaynilaan ay hindi naabala ang “mahalagang oras” ni PNoy, pero kay “Ma’m” Napoles okay lang na magpuyat ang Pangulo!
Sino lang, parekoy, ang “wanted high profile personality” na matapos mahuli ay iningatan na parang itlog na kahit sa media ay itinatago? Kesyo, nanganganib ang buhay ni Napoles . ..
Hijo de putang buhay na ito! Naisip ba ‘yan ni Napoles at ng kanyang mga kasabwat at maging ng Palasyo na sa ninakaw na limpak-limpak na salaping para sa bayan ay inilagay nila sa panganib na mamatay sa gutom at sakit ang mga timawang Filipino?
Ika nga, buntot mo hila mo! Gumawa ka ng katarantaduhan, problema mo kung matigbak ka!
Hindi katwiran na maraming alam si Napoles. Anoman ang kanyang alam ay hindi niya sasabihin dahil ikapapahamak niya at hindi siya qualified maging state witness!
Isa pa, ‘di ba’t ipinangalandakan ng DOJ na sandamakmak na ang kanilang ebidensya laban kay Napoles at mga kasabwat? Maliban lang kung may niluluto sila ni PNoy kaya siya ay
VIP!
-o0o-
Kaugnay pa rin sa inihayag natin kahapon na operasyon ng Lucena City based na si Titing Valera kung saan lantaran itong nagbebenta ng “ammonium nitrate” o isang uri ng abono (fertilizer) na pangunahing sangkap sa paggawa ng dinamita, narito ang karagdagan.
Ayon sa impormante, dahil nga sa napakamahal ng presyo ni Valera, may mga nagtangkang sa iba bumili ng “abono” ngunit hindi sila nakalulusot sa pang-amoy nitong “dynamite king” at ng kanyang mga alipores. Alam na sa Lucena na sinomang magpapalusot ng mga “abonong” hindi binili kay Valera ay hulidap ang inaabot sa pulis-Quezon na bata ni Valera.
Kaugnay nito, ipinangangalandakan din ng “spotter” ni Valera na retired Maritime personnel at kilala sa tawag na “Salagubang” na timbrado rin umano maging sa CIDG ang operasyon ng “dynamite king.” Tsk, tsk, tsk, kaya naman pala hindi nade-detect at naiimbestigahan ng Criminal Investigation and De-tection Group itong pasimuno ng pampasabog sa Lucena!



