
SEC. PETILLA, KAPALMUKS AT PDAF NI JINGGOY ESTRADA

TUWING naaalala ko ang yabang ni Energy Sec. Jericho Petilla ay para akong binabalisawsaw!
Ang yabang kasi ng hinayupak noong mangako ito na magbibitiw sa tungkulin kung hindi niya maibabalik ang 100% na kuryente sa mga lugar na sinalanta ni Yolanda.
Ang masakit, parekoy, taga-Leyte mismo itong si Petilla. Na noong mangako ay sa mismong harapan ng kanyang mga kalalawigan!
Kawawang mga taga-Leyte, matapos
ma-Yolanda ay na-Petilla pa! Tsk, tsk, tsk!
Alam mo ba, Sec. Petilla, na ako ang nahihiya para sa iyo? Hijo de-puta ako!
Sana, kung hindi ko kayang gawin ang isang bagay ay huwag na akong mangako! Sana kung mangangako ako ay tutuparin ko!
Sana ay “irrevocable resignation” ang ginawa mo Sec. Petilla para mapatunayan mo sa iyong mga kalalawigan at sa lahat ng mga nakarinig sa iyong pangako na isa kang tunay na lalaki!
Sa totoo lang, nakasisira ka ng araw! ‘Wag ka nang papakita sa telebisyon na lintek ka dahil naaalibadbaran ako sa pagmumukha mo! Pwe!

HETO pa ang isang isyu ng pakapalan ng mukha. Matapos mahabla ng plunder sa pakikipagsabwatan kay Napoles sa pandarambong ng milyones na pera mula sa Priority Development Assistance Fund o PDAF, muli na namang umalingawngaw ang pangalan ni Sen. Jinggoy Estrada. Again, sa isyu pa rin ng PDAF na iniba lang ang pangalan!
Kaya nga hindi natin masisisi si Sen. Antonio Trillanes nang sabihin nito na ang ginawa ni Jinggoy ay talagang pakapalan ng mukha!
Sa tamang pag-iisip kasi, hindi pinag-uusapan kung totoo ngang bangkarote ang lungsod ng Maynila o hindi.
Ang punto rito ay hindi pa nga napatutunayan ni Jinggoy na walang katotohanan ang kinahaharap na asunto sa pandarambong ng PDAF ay muli na naman niya itong kinalikaw!
Ang masakit, ang 100 milyong pisong pera mula sa kanyang PDAF ay roon ibinigay sa lungsod kung saan tatay niya ang alkalde!
At naganap ito, parekoy, ilang linggo pa lang ang nakararaan mula nang ideklara ng Korte Suprema na iligal ang PDAF.
Iniba lang kunwari ang pangalan, na mula sa PDAF ay ginawa itong Assistance to Local Government Units o ALGU.
King ina! Pangalanan man ‘yan, parekoy, ng CDF, PDAF, BADAF, ALGU o anomang pangalan ng kapote ang isuklob mo sa demonyong pondo na ‘yan, ang mahalaga ay iligal ‘yan, ayon sa SC! Na kung may natitira pang hiya sa katawan ay hindi na ‘yan gagalawin!



