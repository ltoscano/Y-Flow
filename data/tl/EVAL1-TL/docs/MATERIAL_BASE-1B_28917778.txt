5 patay sa HIV sa Eastern Visayas By Betchai Julian June 25, 2016 Lima katao na, ang iniulat na namamatay dahil sa sakit na Human Immuno Virus-Acquired Immune Deficiency Syndrome (HIV-AIDS) sa Eastern Visayas.
Dahil dito, nagpahayag na ng pagkabahala ang Department of Health (DoH) â€“ 8 sa patuloy na pagtaas ng kaso n HIV-AIDS kasabay ng ulat na ngayong taon lamang, aabot na sa 90-katao ang nagpositibo sa nasabing sakit.
Napag-alaman kay Boy Cerro, sentinel nurse ng DoH-8, na sa limang namatay na sinasabing nagtataglay ng HIV-AIDS, isa rito ay 24-anyos na babae habang ang apat ay lalaki na may edad mula 26-46. Nabatid pa sa ulat na ang probinsya ng Leyte ang may pinakamaraming naitalang kaso ng HIV-AIDS sa nasabing rehiyon.
Sa ngayon ay nakatutok na ang DoH sa lugar upang umaksyon para hindi na madagdagan pa ang bilang na dinadapuan ng nabanggit na nakamamatay na sakit.



