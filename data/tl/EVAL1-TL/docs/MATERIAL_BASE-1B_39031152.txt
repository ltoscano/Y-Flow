Nueva Vizcaya, bumuo ng brgy planning team para sa health programs

April 26, 2016 Ben Moses Ebreo

BAYOMBONG, Nueva Vizcaya, April 26 (PIA) – Bumuo ng isang Local Investment Planning Team (LIPT) ang mga barangay at municipal local government units upang mapalakas pa ang pagsusulong at implementation ng mga health programs.

Ani Dr. Edwin Galapon, provincial health officer, ang LIPT ay inirekomenda matapos ang program implementation review ng Provincial Health Office (PHO), Municipal Health Offices (MHOs) at Barangay Health Workers (BHWs) kamakailan sa bayang ito. “Ang LIPT ay binuo upang magbigay ng rekomenrdasyon at solusyon sa mga kinakaharap na problema ng mga health workers sa kanilang mga komunidad. Ito ay pagtutulungang tugunan ng PHO at nang Department of Health (DOH),” pahayag ni Galapon. Ani Galapon, lumabas sa program implementation and review sa mga health programs ang mahihinang implementation ng Sexually Transmitted Diseases (STDs) at dengue prevention and control. Tumaas din ang mga kaso ng diarrheal diseases dahil sa pagbaba sa bilang ng mga families na may sanitation facilities, lalo na sa mga upland barangays. Ani Galapon, Ang bayan ng Solano ang may pinakamaraming kaso ng STD na nasa 57 percent habang ang dengue cases sa taong 2015 ay nasa 2,349 kung saan ang bayan ng Bambang ang may pinakamataas na bilang nito. Ang dengue, ani Galapon ay kumitil ng apat na buhay noong nakaraang taon sa lalawigan. Umaasa si Galapon na mabibigyan ng tamang training, coordination, monitoring, medical supplies, budget at allowances ang mga front line health workers dahil sa tulong ng LIPTs. “Dahil sa planning ng mga barangay LIPTs at municipal LIPTs , mabibigyan ng solusyon ang mga problemang kinakaharap ng ating mga health workers upang mas magiging maayos ang implementation ng mga health programs sa mga barangay,” pahayag ni Galapon. (ALM/BME/PIA 2-Nueva Vizcaya)



