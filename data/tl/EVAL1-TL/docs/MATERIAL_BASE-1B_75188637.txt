DPWH 12, ISO-certified na

July 07, 2016 LUNGSOD NG KORONADAL, South Cotabato, Hul. 7 (PIA) â€“ Isa nang ISO-certified agency ang Department of Public Works and Highways (DPWH) 12, isang patunay na ang kanilang Quality Management System ay umaayon sa mga pandaigdigang panuntunan. Kinumpirma ng tanggapan ni DPWH 12 Regional Director Reynaldo Tamayo na ginawaran na sila ng ISO 9001:2008 certification matapos pumasa sa isinagawang serye ng pagtasa na bahagi ng pagpapalawak ng ISO Certification ng DPWH Central Office sa mga regional offices ng ahensiya. Kinatawan ng DPWH Regional Office at DPWH South Cotabato District Office II DPWH 12 sa ISO audit na tumagal ang apat na buwan. Isinagawa ang external audit ng Anglo Japanese American (AJA) Registrars, Inc. Kaugnay rito, nagpasalamat si Director sa mga tauhan sa kanilang pagsisikap na ayusin ang mga proseso sa tanggapan. Gayunman, hinihikayat pa rin niya ang mga kawani na ipagpatuloy at paunlarin ang mga proseso sa paggawa upang magpatuloy ang ISO accreditation ng ahensya. Epektibo ang ISO certification ng DPWH 12 hanggang Marso, 2018.

(DEDoguiles-PIA 12)



