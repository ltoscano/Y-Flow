Ex-Norzagaray mayor kinasuhan sa Sandiganbayan By Aries Cano June 14, 2016956 Pinagtibay ng Tanggapan ng Ombudsman ang pagsasampa sa Sandiganbayan ng 40 counts ng kasong Usurpation of Authority o Official Functions laban kay dating Norzagaray, Bulacan Mayor Feliciano Legaspi Sr.
Pinapelan at inaktuhan diumano ni Legaspi ang pagkakasal o pag-iisang-dibidb ng 39 couples at nag-isyu rin ito ng isang business permit gayung sumasailalim ito sa anim na buwang suspensiyon na ipinataw ng Tanggapan ng Ombudsman.
Base sa pagsisiyasat, naglabas ng direktiba ang Ombudsman na suspendihin si Legaspi sa loob ng anim na buwan mula December 2012 hanggang June 2013. Sa kabila ng suspension order ng Ombudsman, ipinagpatuloy umano ni Legaspi ang pagganap ng kanyang tungkulin bilang mayor.
Sinuspinde si Legaspi matapos mapatunayan ng Ombudsman na guilty ito sa Oppression o Grave Abuse of Authority sa magkahiwalay na administrative case.



