Bise gobernador Jinkee Pacquiao ng Sarangani, nagpaalam na

June 24, 2016

ALABEL, Sarangani, Hunyo 24 (PIA)--- Nagpaalam na noong Martes si Vice Governor Jinkee Pacquiao matapos ang isang termino bilang bise-gobernador at presiding officer ng 8th Sangguniang Panlalawigan (SP) ng Sarangani. Ang sessiong ginanap ng SP sa araw na iyon ay ang pinakahuling session ni Pacquiao at ito’y sinundan ng adjournment sine die kung saan ang bise-gobernador at mga board members nagpahayag ng kani-kanilang “parting speeches.” Ayon sa bise-gobernador ang kanyang pagmamahal at pagmamalasakit sa pamilya ang syang magiging prayoridad nito paglabas nya sa mundo ng pulitika. Sa kanyang talumpati, inilatag nito ang naging accomplishments ng Sanggunian sa ilalim ng kanyang pamumuno. Ayon sa kanya 428 resolutions at 71 ordinances ang na-legislate ng SP sa loob ng tatlong taon. Ayon sa kanya ang mga resolutions na ito ay naging gabay ng maraming programa ng probinsya gaya ng “hospital enhancement, water systems, employee’s benefits, acquisition of new heavy equipment, family care, office advancement, assistance to various government and non-government organizations” at iba pa. Ibinida rin nya ang iilang ordinances na nagbigay ngipin at nagbigay-daan sa pagpili ng mandatory indigenous people’s representative sa Sanggunian, ang pagwala o pag-alis ng open defecation sa mga komunidad, pagtatag ng breastfeeding stations sa mga government workplaces, at pagtatatag ng sistema para sa effective maternal newborn child health and nutrition implementation sa Sarangani. Samantala, kinilala naman ni Governor Steve Solon ang magandang nagawa ni Vice Governor Pacquiao at ang kanyang naging accomplishments at serbisyso para sa mga Sarangans sa loob ng tatlong taon. Inamin naman ni Pacquiao bagaman sya’y nagpapaalam sa pulitika hindi nangangahulugang tuluyan na nyang tatalikuran ang serbisyong publiko dahil aniya sya’y maging visible pa rin dahil ang kanyang asawa na si current lone district representative ng Sarangani, Manny Pacquiao, ay isang Senator-elect. (CT Apelacio/PIA-12 General Santos City)



