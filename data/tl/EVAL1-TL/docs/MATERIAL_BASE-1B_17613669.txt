
BINABABOY BA NI LACIERDA SI TARUC?

ANG sabi ni Sir Edwin Lacierda, tagapagsalita ni President Noynoy Aquino, okay lang daw na si Ma’am Janet Lim Napoles ay sumuko personally kay Noynoy alias PNoy sa Palasyo.
Nothing wrong, claim ni Sir Lacierda, dahil ginawa rin daw ito ni Luis Taruc, dating pinuno ng Hukbalahap (Hukbong Bayan Laban sa Hapon) noong World War II.
Si Napoles ay sangkot sa kidnapping o illegal detention at pinaghihinalaang utak ng P10-billion pork barrel scam.
Si Taruc ay naging wanted dahil sa kasong rebellion nang ayaw si-yang paupuin sa Kongreso sa kabila ng kanyang pagkapanalo sa eleksyon. Ang Pangulo noon ay si Manuel Roxas at ang utos niya ay ipakulong si Taruc.
Ang magbubukid na si Taruc ay namundok samantalang si ma’am Janet ay sinasabing sa mga mansion nagtira.
Nang umupo sa puwesto si Pangulong Ramon Magsaysay ay kinausap niya ang reporter na si Benigno Aquino Jr. na humantong sa unconditional surrender ni Taruc sa Malakanyang noong 1954.
Noong SSeptember 11, 1968, after 12 years of imprisonment, si Taruc ay pinalaya ni Pangulong Ferdinand Marcos.
Gabi sumuko si Ma’am Janet; si Taruc ay araw.
Hindi sinamahan ni Magsaysay si Taruc sa police headquarters samantalang si PNoy pa at si Kalihim Mar Roxas mismo ang nag-escort kay Ma’am papunta sa Camp Crame.
Walang aircon para kay Taruc; si Ma’am Janet ay mayroon. Pero giit ni Lacierda na sumama pa papuntang Crame at Makati City Jail, wala raw special o Very Important Person treatment para kay Ma’am Janet.
Sa PNP camp sa Laguna dinala si Ma’am Janet. No special treatment daw dahil doon din dinala si dating Pang. Erap Estrada, ARMM governor Nur Misuari at si Senador Gringo Honasan.
Para palang Pangulo, gobernador at senador si ma’am Janet. Si Erap, Nur at Gringo ay malaya na ngayon. Tiyak na susunod na ang paglaya ni Ma’am Janet.



