Kobe babalik… sa Manila June 19, 2016
Inihayag ng Nike ang pagbabalik ni retired NBA superstar Kobe Bryant, hindi para maglaro, kundi para muling bumisita sa Pilipinas ngayong buwan.
Dalawang araw mananatili si Bryant sa bansa Hunyo 25 at 26 para sa Mamba Mentality Tour na isponsor ng Nike.
Sa nasabing event, pangungunahan ni Bryant ang basketball camp para sa mga bata sa Kobe Academy Pre-Camp sa Hunyo 22-24. At may event din na “The Black Mamba” sa SMART Araneta Coliseum. Matapos ang 20 taon ng paglalaro para sa Los Angeles Lakers, ang 37-anyos na si Bryant ay nagretiro na noong Abril sa isang memorable game kung saan umiskor siya ng 60 points.



