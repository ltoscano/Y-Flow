
SINO SI JERRY YAP AT MAGPAPAIKOT SI PNOY

IPINAHAYAG ng Palasyo na paiikutin na ni PNoy ang buong bansa sa darating na mga araw.
Ang isyu na kanyang tatalakayin ay ang tungkol sa Disbursement Acceleration Program.
Ibig sabihin, bobolahin na naman ni PNoy ang kanyang mga boss para palabasing hindi iligal ang lintek na DAP.
Ibig sabihin, papapaniwalain ni PNoy ang bawat mamamayan na hindi masama ang DAP, bagkus ay makatutulong pa ito sa mahihirap nating kababayan.
In short, itutsubibo na naman ni PNoy ang lahat ng Filipino para sabihing hindi ginamit o gagamitin ang DAP para hawakan sa leeg ang mga buwitreng mambabatas at gawing sunod-sunuran sa kanya!
‘Yan ang nakatakdang gawin ng ating Pangulo sa mga darating na araw, ayon kay Sec. Herminio ‘Sonny’ Coloma.
Oppps sandali, parekoy, mali yata ako . . . Ang pagkabigkas pala ay mag-iikot ang Pangulo . . .
Hindi sinabing paiikutin ng Pangulo ang sambayanan!
Hmmm, ano naman ang pagkakaiba nu’n?
-o0o-
Sa isang umpukan, may nagtanong sa akin, “Sino ba ‘yang Jerry Yap” na mediaman?”
Bakit? ‘Ika ko, hindi mo ba kilala? Dating pangulo siya ng National Press Club!
Katunayan, mababasa mo sa Facebook na babalik nga siya sa 2014 para maibalik daw ang dangal ng NPC.
King-ina naman, Burdado, ‘yan ba ang dati at nagbabalak bumalik na pangulo ng NPC?
Aba, eh, wala ni katiting na respeto ang hinayupak na ‘yan sa kababaihan!
Susmaryosep!
Eh, sino naman ‘yung Carol Claudio?
Sino pa, eh, ‘di ‘yung grabe ang pagpapagal na ginagawa sa NPC para makatulong sa pagsasakatuparan ng ilang mahahalagang proyekto ng National Press Club.
Katunayan siya ang pagod na pagod diyan sa proyektong pabahay ng NPC para sa mga taga-media.
Sa puntong ito, nagpanting na, parekoy, ang tainga ng aking kausap.
Ganun ba . . . eh, bakit siya pinagmumura ni Jerry Yap ng gaga, letse at sinabihan pang sampid?
Kung totoo, aniya, na kaya babalik sa NPC ‘yang si Jerry Yap ay para maibalik ang dangal ng NPC, anong dangal meron ang isang institusyon na ang dati at babalik pa talaga na pangulo ay walang kaabog-abog kung magmura ng isang babae . . . lalo na sa Facebook?
Na kung makapagsalita ng SAMPID ay aakalain mong pag-aari niya ang NPC?
Oppps, istap ka muna, parekoy.
Hindi nararapat na ako ang pasagutin sa mga tanong mong ‘yan.
Kahit nabasa ko nga ‘yan sa FB pero mas maganda kung si Jerry Yap mismo ang magpapaliwanag sa kanyang mga salita!
Letse!



