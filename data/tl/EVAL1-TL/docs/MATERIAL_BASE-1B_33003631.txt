
Mga opisyal ng barangay sa Ormin, sumailalim sa pagsasanay

April 02, 2016

CALAPAN, Oriental Mindoro, Abr 2 (PIA) â€“ Sumailalim kamakailan sa serye ng mga pagsasanay ang lahat ng mga opisyal ng barangay ng lalawigan sa pamamagitan ng Forum on Developmental Local Legislation for Oriental Mindoro - isang gawaing pinangungunahan ng Sangguniang Panlalawigan na pinamumunuan ni Bise-Gob.

Humerlito A. Dolor. Ang barangay ang pinakamaliit subalit pinakamahalagang yunit ng pamahalaan sa Pilipinas kaya mahalagang maitiyak na maaayos itong napapamunuan at napangangasiwaan ng kanilang mga opisyal. Unang sumalang sa pagsasanay ang may 100 porsiyento ng mga opisyal ng barangay mula sa mga bayan ng Roxas, Mansalay at Bulalacao. Sinundan ito ng mga opisyal mula sa mga iba't iba pang mga bayan sa lalawigan. Kabilang naman sa mga paksang tinalakay sa gawain ang tungkol sa Bottom Up Budgeting (BUB) ng mga barangay at Gender and Development (GAD) ng Department of the Interior and Local Government (DILG), ang kasalukuyang drug situation sa lalawigan sa pamamagitan ng Philippine Drug Enforcement Agency (PDEA), ang Barangay Disaster Risk Reduction and Management Council (BDRRMC) sa pamamagitan ng Provincial Disaster Risk Reduction Management Office (PDRRMO) na pinamumunuan ni OIC Vinscent Gahol. Ang paksa ukol sa Katarungang Pambarangay, partikular sa paghawak sa mga kaso ng Violence Against Women and Children (VAWC) at pagkakaroon ng VAW Desk sa kanilang nasasakupan ay tinalakay sa pamamagitan ni Sangguniang Panlalawigan (SP) Committee Chair on Laws, Ordinances and Legal Matters Bokal Rafael L.

Infantado.
'
Tinalakay naman ni Bise-Gob. Dolor ang mga panlalawigang ordinansang naaprubahan na ng SP at ng mga nakaraang Sanggunian. Kabilang na rito ang Tree Protection Ordinance at ang Ordinance Prohibiting the Transport of Charcoal Outside the Province of Oriental Mindoro at ang iba pang mahahalagang batas na nagtataguyod sa kapakanan at kagalingan ng mga mamamayan at ng lalawigan. Sa pamamagitan ng maigting na koordinasyon sa pagitan ng SP, ng Pamahalaang Panlalawigan at ng mga opisyal ng barangay, maititiyak na naisasakatuparan nang maayos ang mga batas na naipasa. Nagpahayag naman ng pagsuporta sa gawain si Gob. Alfonso V. Umali, Jr. at ibinalita na maaaring magkaroon ng karagdagang pondo ang bawat barangay sa ilalim ng Bottom Up Budgeting (BUB) ng Pamahalaang Nasyunal. Sa pamamagitan ng gawaing pinangasiwaan ng SP, inaasahang higit na mapagbubuti ng mga opisyal ng barangay ang paggampan sa kanilang tungkuling pamahalaan ang kani-kanilang nasasakupang barangay. (CPRSD/LTC/PIA-Mimaropa/Calapan)



