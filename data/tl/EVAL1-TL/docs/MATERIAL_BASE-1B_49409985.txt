CHIEFS AAKBAY
By Elech Dawa July 1, 2016
Muling aakbayan ni Jio Jalalon ang Arellano University Chiefs upang samahan ang San Beda at Mapua sa tuktok ng team standings sa 92nd NCAA basketball tournament. Inangklahan ni Jalalon ang Chiefs sa apat na pre-season titles at sa second place finish sa nag kampeon na La Salle sa Filoil.
Nagtala ang binansagang ‘The Bus Driver’ na si Jalalon ng 25 points sa panalo nila kontra Perpetual Help Altas, 83-78 noong Linggo.
Mamayang alas-12:00 ng tanghali sa The Arena, San Juan, pangungunahan ni Jalalon ang Chiefs para tapatan ang tikas ng San Sebastian College Stags na naghahangad din sumampa sa liderato.
“He’s the heart and soul of this team, we need him to play like an MVP,” patungkol ni Arellano coach Jerry Codinera kay Jalalon.
Galing sa 59-49 panalo ang San Sebastian laban sa St. Benilde, nakita ang malaking pagbabago ng laro ng Stags, mula run-and-gun team ay naging defense-first squad ang mga ito.
“I want to instill in this team a winning attitude and we could achieve that by playing defense first,” ani Stags coach Egay Macaraya.
Sa ibang laro, pakay ng reigning titlist Letran na sibatin ang pangalawang sunod na panalo kontra Blazers sa alas-dos ng hapon, susunod ang Perpetula Help-Jose Rizal match sa 4 pm.



