Napoles, Reyes tablado sa SC By Tina Mendoza June 15, 2016
Nanindigan ang Korte Suprema na may batayan para litisin sa kaso na may kaugnayan sa PDAF scam sina Atty. Gigi Reyes at Janet Lim Napoles.
Ang desisyon ng Supreme Court (SC) ay kasabay ng pagkatig sa nauna nang desisyon ng Office of the Ombudsman na una nang nagsabi na may probable cause para litisin ang dalawang akusado.
Sa resolusyon ng Korte Suprema, partikular nitong ibinasura ang motion for reconsideration nina Reyes, Napoles at mga anak na sina Jo Christine at James Christopher at John Raymund De Asis dahil sa kawalan ng sapat na merito.

Pinanindigan din nito ang nauna nang desisyong ipinalabas noong Marso 15, 2016. Matatandaan na una nang nagpasaklolo sa SC ang mga nabanggit para baligtarin ang desisyon ng graft court na nagsusulong ng kasong plunder laban sa kanila dahil sa iligal na paggamit ng pork barrel funds ni Sen Juan Ponce Enrile.



