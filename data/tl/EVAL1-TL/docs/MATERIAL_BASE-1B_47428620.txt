NCR-LTO-ERD nag-react

NAKAPANAYAM ko nang personal si NCR-LTO-ERD Benjamin Santiago III upang hingan ng paliwanag ukol sa lumabas sa aking artikulong “Tuwid na daan sa LTO-NCR at mga hepe ng LTO na nakadispalko ng pera pero kinukunsinte ni Assec. Torres?” na paratang sa kaniya ng isang concerned citizen na sumulat sa aking kolum.
Kanya namang pinabulaanan ang bintang at sinabing gawa-gawa lamang ito ng mga nais manira sa kaniya.
Kasi may mga bagay na ipinatutupad na kautusan mula sa itaas o “DOTC” para sa pagbabago at ikagaganda ng tanggapan ng lalo na sa NCR.
Katunayan may tinanggap siyang Memorandum na nagpapaalaala na maaring magsagawa at alamin ang bawat kalagayan ng mga hepe na higit sa 3 taon sa kanyang puwesto ay maaari na itong ilipat o i-reshuffle para maging epektibo sila sa kanilang mga tauhan, tanggapan at sa publiko.
Higit sa lahat, para mawala ang korapsyon.
“Lahat naman ng bagay ay sumusunod sa mga nakatataas, hindi personal na desisyon ang mga ginagawa ko at aaprubahan pa ito. bago ipatupad,” ayon kay ERD. Santiago.



