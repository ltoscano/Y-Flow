
Huwebes, Marso 28, 2013

Patawad...Hwag Nyo Kaming Tularan!

Patawad...Hwag Nyo Kaming Tularan! (Holy Week Confession) Kung kaming mga pari at mga Obispo at mga lider nang Simbahan ay nakikita nyo na ang buhay ay walang kasimplehan…Patawarin nyo po kami...Hwag nyo kaming tularan! Kung kaming mga pari at mga Obispo at mga lider nang Simbahan ay nakikita nyong di gumagalang sa katandaan…Patawarin nyo po kami…Hwag nyo kaming tularan! Kung kaming mga pari at mga Obispo at mga lider nang Simbahan ay nakikita nyo na di gumagalang sa dangal nang mga kababaihan…Patawarin nyo po kami…Hwag nyo kaming tularan! Kung kaming mga pari at mga Obispo at mga lider nang Simbahan ay nakikita nyo na nagbubulag-bulagan sa gitna nang kahirapan…Patawarin nyo po kami…Hwag nyo kaming tularan! Kung kaming mga pari at mga Obispo at mga lider nang Simbahan ay nakikita nyo na laging nakapikit ang mata sa mga aba na nanghihingi nang kahit kaunting tulong…Patawarin nyo pokami…Hwag nyo kaming tularan! Kung kaming mga pari, mga Obispo, at mga lider nang Simbahan ay nakikita nyong mas gustong mamuhay sa kapangyarihan, karangyaan at kasikatan…Patawarin nyo po kami…Hwag nyo kaming tularan! Kung kaming mga pari, mga Obispo at mga lider nang Simbahan ay nakikita nyo na ang mga pinipiling kaibigan ay mga mayayaman lamang at yaong may kapangyarihan…Patawarin nyo po kami…Hwag nyo kaming tularan!

Kung kaming mga pari, mga Obispo at mga lider nang Simbahan ay nakikita nyo na nagbabangayan at nagsisiraan…Patawarin nyo po kami…Hwag nyo kaming tularan! Kung kaming mga pari, Obispo at mga lider nang Simbahan ay nakikita nyo na namimili nang pagkain at mas gustong kumain sa mamahaling restawran…Patawarin nyo po kami…Hwag nyo kaming tularan!

Kung kaming mga pari, mga Obispo at mga lider nang Simbahan ay nakikita nyong laging mainit ang ulo at madaling magalit kahit sa walang kadahilanan…Patawarin nyo po kami…Hwag nyo kaming tularan! Kung kaming mga pari, mga Obispo at mga lider nang Simbahan ay nakikita nyo na laging nagmumura at ang bibig ay walang magandang salita sa ibinibigay…Patawarin nyo po kami…Hwag nyo kaming tularan! Kung kaming mga pari, mga Obispo at mga lider nang Simbahan ay nakikita nyong laging nagmamataas at di nakikinig sa mga opinion nang iba at ang tingin namin sa aming sarili ay laging tama…Patawarin nyo po kami…Hwag nyo kaming tularan! Kung kaming mga pari, mga Obispo at mga lider nang Simbahan ay nakikita nyong laging nag-iinom, naninigarilyo at maraming bisyo...Patawarin nyo po kami...Hwag nyo kaming tularan!

Kung kaming mga pari, mga Obispo at mga lider nang Simbahan ay di nagpapahalaga sa kapaligiran at sa kalikasan at sa mga nilikha nang Diyos…Patawarin nyo po kami…Hwg nyo kaming tularan!



