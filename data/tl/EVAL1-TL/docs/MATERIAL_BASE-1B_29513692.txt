
WALANG USAPANG MALINAW UKOL SA KASAMBAHAY LAW

NOONG Agosto 19, 1993, naisabatas ang RA-7655, Article 143 of Presidential Decree No. 442. Kailangan bayaran ng mga Household Employers ang SSS contribution ng kanilang kasambahay kung sila’y sumasahod ng 1,000 pesos kada buwan.
Kung ang isang household employer may kasambahay na matagal nang naninilbihan sa kanila, bibilangin ng SSS kung ilang taong hindi sila nakapagbayad ng monthly contribution ng kanilang kasambahay.
Marami ang umalmang employers sapagkat ayon sa kanila napakabigat na !!pasanin naman ito para sa kanila, kaya nga sa bandang huli ang ti-napunan ng “sisi” ay ang SSS sapagkat akala ng marami ang SSS ang gumawa ng batas na ito.
Dahil sa malaking halaga na ibabayad nila sa SSS premium, interest at penalty, isa sa umusbong na suliranin para sa mga kasambahay ay ang pagterminate sa kanila ng mga employer nang sa gayon ay makaiwas ang mga ito sa malaking gastusin ng pagbabayad ng retiro sa kanilang SSS premium.
Sa puntong ito nais linawin ni SSS President & CEO Emilio De Quiros Jr, ang mga bumangon
 na suliranin ay hindi galing sa kanila. Sila ay nagpapatupad lamang ng mga kautusan galing sa kinauukulan tulad ng DOLE na siyang pinanggagalingan ng batas RA-7655 para sa kasambahay noong Agosto 19, 1993.
Ayon kay President De Quiros, “Papaano kung sila ay retirable na o kaya malapit mag-60 or 65 at ngayong 2013 lamang magsisimula ang kanilang contribution? Paano naman ang kanilang mga benepisyo, samantalang halos tumanda na sila bilang kasambahay nila?
Mabibigyan lamang ng linaw ang hindi pagkakaunawaan ukol sa Kasambahay Law kung iimbitahan ng mambabatas ang DOLE at SSS upang sabay na uupo at haharapin ang mga suliraning nakapaloob dito at amyendahan ang batas upang maiwasan ang anomang sitwasyon na magpapalala sa mga pangyayari.



