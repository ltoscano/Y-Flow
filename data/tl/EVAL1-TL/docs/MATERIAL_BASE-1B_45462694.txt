DOLE sa OFWs: Sumailalim sa online seminar By Noel Abuel June 16, 2016 Muling ipinaalala ng Department of Labor and Employment (DOLE) sa mga Pilipinong nais magtrabaho sa ibang bansa na sumailalim sa mandatory online Pre-Employment Orientation Seminar (PEOS Online) na hinihingi ng Philippine Overseas Employment Administration (POEA).
Sinabi ni Labor and Employment Secretary Rosalinda Dimapilis Baldoz na mahalaga na sumunod ang mga overseas Filipino workers (OFWs) upang walang maging problema sa pag-alis ng mga ito sa patungo sa ibang bansa.
“I enjoin all Filipino overseas work applicants to adhere to this mandatory PEOS Online policy issued by the POEA which took effect this month,” sabi pa ni Baldoz. Maliban dito, magagamit din umano ng mga overseas jobseekers ang PEOS online para matulungang makapadesisyon kung itutuloy pa ng mga ito ang magtrabaho sa ibang bansa o manatili na lamang sa bansa.
Paliwanag ni Baldoz, idinesensyo ang online PEOS para labanan ang illegal recruitment at human trafficking.
Sa ilalim na Memorandum Circular No. 2, Series of 2016 na inilabas ng POEA, inoobliga ang lahat ng Filipinos na nais magtrabaho sa ibang bansa sa kauna-unahang pagkakataon na sumailaim at kumpletuhin ang PEOS Online seminar.



