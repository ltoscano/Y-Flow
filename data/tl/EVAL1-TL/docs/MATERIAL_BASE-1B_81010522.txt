Hindi taas-sahod: 400,000 trabaho nakaumang sa Labor Day

HINDI taas-sahod kundi malawakang jobs fair ang iuumang ng Department of Labor and Employment (DOLE) para sa mga manggagawang Pinoy bukas, Mayo 1.
Ani Director Nicon Fameronag ng Labor Communication Office, isasagawa sa buong bansa ang 75 job fairs, 16 dito ay gagawin sa malls ng SM sa Metro Manila.
Ayon pa sa DOLE, one-stop shop ang mga job fair kung saan pwedeng iproseso ang mga dokumentong kailangan sa pag-aaplay na 15% sa mga slot ay makukuha on the spot ng mga aplikante.
Nabatid na pinakamaraming bakante sa trabaho ay nasa hotel and restaurant industry, business process outsourcing o call centers, information technology, marketing, agribusiness, construction, manufacturing, transportation, at real estate.
Payo ng DOLE, magsuot ng mga kumportableng damit at agahan ang pagpunta sa job fair.
Huwag kalimutang magdala ng ID at iba pang importanteng dokumento.



