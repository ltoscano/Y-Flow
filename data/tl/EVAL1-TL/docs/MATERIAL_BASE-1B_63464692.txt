
PASKO ARAW-ARAW SA PNOY GOV’T

MAKAKAPATAY ka ng tao sa laki ng bonuses ng mga opisyal ng gobyerno. Bonus time everyday sa mga tiwaling mga opisyal na ito samantalang ang mga rank and file ng pamahalaan ay tatanggap lamang ng P10,000 each bilang Christmas bonus.
Ang mga opisyal ng Social Security System (SSS), halimbawa, ay tatanggap ng P1 million each at more than P1 million each para sa officers ng Metropolitan Water and Sewerage System (MWS).
Kung hindi lamang labag sa batas ang pumatay ay matagal nang na-massacre ang mga ‘to.
Karamihan sa mga senador ay may P50 to P100 million each sa latest bonus na ito at ang mga congressman naman ay may sariling bonus system.
Ang mga titser, pulis, sundalo, clerk at mga messenger ng gobyerno ay halos minimum wage lang.
Masuwerte ang mga kawani sa pribadong sektor na may sariling labor union. Ang kawawa ay ang mga pribadong empleyado na hindi pinasusuweldo ng kanilang mga employer.
Masuwerte si PNoy dahil mayroon siyang billion pesos na pork at masuwerte rin ang mga opisyal ng kanyang mga member of the cabinet.
Ganundin naman ang mga mambabatas at ang kanilang mga chief of staff. Billion pesos ang kanilang “bonuses” na kung tawagin ay pork.
Iba-iba na ang tawag sa taba ng bayan na mas kilala na pork na nakasilid sa mga dambuhalang bariles.
Bukod sa PDAF at DAP, mayroon na ring Productivity Enhancement Incentive (PEI) at ang Performance-Based Bonus (PBB).
At siyempre, Pasko rin sa Customs dahil pinahaba pa ang TRO in favor of customs collectors.
Hindi sila malilipat ng assignment ngayong kapaskuhan.
Tuloy rin sa pagtatampisaw sa kasaganaan ng mga opisyal ng MWSS. Mayroon silang “ghost profits” of P2 billion na paghahatian ng mga opisyal ng MWSS, sabi ni Abakada Guro partylist Rep. Jonathan dela Cruz.
Kaya Paskong-Pasko na talaga sa mga high official ng gobyerno, korap man o hindi. Hindi kasama ang kanilang mga alipin.



