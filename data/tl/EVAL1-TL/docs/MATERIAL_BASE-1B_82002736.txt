Untitled player nanggulat
By Ramil Cruz June 13, 2016
Ginulantang ni untitled Judith Pineda si Woman FIDE Master Samantha Glo Revita kamakalawa ng hapon upang lumayo nang mag-isa sa pagtatrangka sa likom ng 5.5 points pagkaraan ng six rounds ng 2016 National Chess Championships-Semifinals womenâ€™s division sa Philippine Sports Commission National Athletes Dining Hall ng Rizal Memorial Sports Complex sa Malate, Manila.
Bago iyon, tinabig din ng second seeded , 21 -year-old, De La Salle University-Taft sports management graduate at Olongapo City resident sa fifth round noong Sabado ng umaga si erstwhile co-leader third seeded Lucelle Bermundo.
Kailangan na lang ni Pineda na manalo ng isa sa kanyang last two matches kahapon, isa kay seventh round opponent eight seeded WFM Allaney Jia Doroy upang maiuwi ang championship trophy at maibulsa ang P7,000 top purse bukod pa sa slot sa Battle of the Grandmasters-NCC Grand Finals sa buwan ding ito sa nabanggit na venue kung saan pag-aagawan ang tatlong berths para sa 42nd Chess Olympiad 2016 sa Baku, Azerbaijan sa Setyembre. Abante na siya ng 1.5 pts. kina four pointers Doroy, seventh seeded WFM Samantha Glo Revita ng Rosales, Pangasinan, fourth seeded Mary Israel Palero at Bermundo sa papigaan ng utak ng National Chess Federation of the Philippines na mga suportado ng PSC at Phil. Olympic Committee.
Mga unang biniktima ni Pineda sina 11th seeded Marife dela Torre (1st round), 13th seeded Bea Mendoza (2nd rd.), at fifth seeded Arvie Lozano (4th rd.). Naka-draw sa kanya sa third rd. si sixth seeded Geraldine Guyo.



