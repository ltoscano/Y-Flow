Barros ng Brazil lalaro sa Pinas? By Ramil Cruz June 13, 2016
Paparito pero hindi pa lang sigurado kung papalo pa si former Brazilian volleyball star Leila Barros sa 10th FIVB World Women’s Club Volleyball Championship sa Oktubre 18-23 sa Mall of Asia Arena sa Pasay City.
Binanggit kamakalawa ni Larong Volleyball ng Pilipinas, Inc. (LVPI) acting president Pedro “Peter” Cayco matapos magkumpirma ang retired volleybelle na makabalik sa Pilipinas makalipas unang magsadya rito noong 2000 at unang magbalik noong 2004 sa FIVB World Grand Prix Manila leg kasama sina Erika Coimbra at Virna Diaz.
“She (Barros) really wanted to come and has express interest to see the Philippines again, but the things is hindi pa niya nasisiguro kung makakalaro pa ba siya para sa team o magsilbi bilang opisyal na irerepresent ang kanyang team Brazil,” bigkas ni Cayco. Nahuli nang ngayo’y 44-year old Brazilian ang interes ng maraming Pinoy noon. Kasalukuyan na rin siyang Secretary of State for Sports, Tourism and Leisure sa kanyang lupang tinubuan.
“We don’t know yet if the team representing Brazil, the Rexona Ades, will have her in the lineup or she will just be accompanying the team as an official,” hirit ni Cayco sa may animalistic beauty na mula women’s indoor volley team lumipat sa beach volley kung saan siya labis na sumikat at nagpakasal kay 2004 Athens Olympics men’s beach volleyball gold winner Emanuel Rego.
Si Petron Tri-Activ import Erica Adachi ang unang nagkumpirma sa kanyang Twitter account (@ericaadachi) nang muling pagsadya sa bansa nang kaakit-akit na si Barros.
“Leila Barros and I are planning something in the Philippines after the Olympic Games,” ani Adachi.



