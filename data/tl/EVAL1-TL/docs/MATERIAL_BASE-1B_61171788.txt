
SIMPLENG INAGURASYON NI VP LENI By Bernard Taguinod, Boyet Jadulco June 24, 2016
“Simple and dignified”.
Ganito inilarawan ni Akbayan party-list Rep. Barry Gutierrez ang panunumpa ni Vice President-elect Leni Robredo sa Quezon City Reception House na tinawag ding ‘Boracay mansion’ na magsisilbi ring opisina ng Pangalawang Pangulo sa Hunyo 30.
“Simple and dignified and inauguration ni VP Leni,” ani Gutierrez na spokesman ng Daang Matuwid kung saan dadaluhan ito ng may 300 katao kasama na ang mga kinatawan ng iba’t ibang sektor sa laylalan ng lipunan. Sisimulan aniya ang inagurasyon sa pamamagitan ng flag raining at pagkatapos ay tutuloy sa oath taking o panunumpa sa dalawang barangay captain na sina Rolando Coner ng Bgy. Punta Tarawal, ang pinakamalayo, pinakamahirap at pinakamaliit na barangay sa Camarines Sur at Bgy. Mariana, Quezon City Captain Regina Celeste San Miguel na siyang nakakasakop sa QC Reception House kung saan mag-oopisina si Robredo.
Ayon kay Gutierrez, walang magaganap na paghihigpit sa seguridad dahil nais umano ni Robredo na makapiling ang mga taong nasa laylayan umano ng lipunan na siyang dahilan kaya pumayag itong tumakbo bilang vice presidential candidate ng administrasyon.
Iginagalang umano ng LP ang desisyon ni President-elect Rodrigo Duterte na hindi isama sa kanyang inagurasyon sa Palasyo ng Malacañang si Robredo na ngayon lang nangyari.



