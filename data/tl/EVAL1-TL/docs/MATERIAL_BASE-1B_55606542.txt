
Mga inutil na barangay official at tanod sibakin

MARAMING inutil at duwag na barangay tanod at barangay official at isa na rito ay ang Barangay East Kamias sa Lunsod-Quezon kung saan ay bagyo raw ang dating kay Mayor Bistek ng Punong Barangay na si Brgy. Chairman Arnold Gaddi.
Ay kaya naman pala ganun kawalang kuwenta ng mga mga barangay tanod dito dahil malakas sila sa Mayor kaya kahit anong gawin nila ay okey lang.
Noong nakalipas na Disyembre 24, ilang minuto na lang bago mag-alas-12:00 ng hating gabi ay may binugbog na isang lalaki ilang hakbang lang ang layo mula sa Barangay Hall ng East Kamias.
Tanaw na tanaw ng mga barangay tanod na nag-iinuman ang pangyayari ngunit ni isa sa mga tanod dito ay may tumayo at tumulong man lang sa ginugulping lalaki.
Kitang kita rin ng mga tanod at mga pulis na naka-assign sa nasabing barangay ang pag palo ng bote sa ulo ng lalaki ngunit pinanonood lang ito ng mga gagong pulis at barangay tanod.
Basag ang ulo at mukha ng lalaki ngunit pinilit pa rin nitong sumakay sa kotse para makauwi at makapag-report sa himpilan ng Anonas Police Station 9 ng Quezon City Police District (QCPD).
Ilang minuto ang nakaraan ay dumating ang mga nag-respondeng pulis galing ng Presinto 9, kahit na nagkaroon ng kunting komosyon dahil lumalaban ang mga akusado ay hindi pa rin natinag sa kanilang pag-iinuman ang mga barangay tanod at opisyal ng Brgy. East Kamias.
DILG Secretary Mar Roxas, ganito ba ang tuwid na daan? Ilang barangay pa sa buong bansa ang may mga inutil at tamad na barangay tanod na katulad ng mga nasa Brgy. East Kamias?
Hindi po ba dapat bago maging barangay tanod ay mag-training muna sila, dahil bukod sa pulis ang barangay tanod ang unang-unang nag reres-ponde?
Kung ganito nang ganito naman ang mga barangay tanod, eh, mas mabuti pa sigurong I-abolish na lang ang mga barangay.
Anong masasabi n’yo rito, DILG Sec. Mar Roxas?
Sayang ang pera ng bayan na ipinansusuweldo sa mga barangay tanod na ito, wala naman palang kuwenta, mga inutil, nakahihiya kayo…
Bukas po ang Lily’s Files Column natin para sa inyong mga reklamo, suhestiyon at komento, mag-text lang po sa 09155683000 at 09087230-036 o kaya ay mag-email lang sa … lpr_2012@yahoo.com



