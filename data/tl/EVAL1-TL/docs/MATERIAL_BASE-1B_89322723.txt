
MMDA nagbigay paalala sa mga naglalaro ng ‘Pokemon Go’

July 11, 2016

LUNGSOD QUEZON, Hulyo 11 (PIA) – Nagbigay paalala ang Metropolitan Manila Development Authority (MMDA) sa mga naglalaro ng ‘Pokemon Go’ na mag-ingat.

Payo ng MMDA, iwasang maglaro ng ‘Pokemon Go’ habang tumatawid. Ituon ang mata sa kalsada at huwag kalimutang lumingon sa kaliwa’t kanan. Sakaling ‘di mapigilan ang paglalaro nito, tumawid gamit ang nakatakdang pedestrian footbridges ngunit maging listo sa paligid habang naglalakad. Ang ‘Pokemon Go’ ay isang ‘augmented-reality go’ na ginawa ng Niantic para sa iOS at Android devices. Ang larong ito ay inilabas ngayong buwan ng Hulyo. (MMDA/RJB/JEG/PIA-NCR)



