Talbog!!!: Christian, umamin na may non-showbiz gf
By Joe Barrameda July 27, 2016 Bago pa nag-renew ng kontrata si Christian Bautista sa GMA ay isinama siya sa cast ng Encantadia na ikinatuwa niya.
Matagal na palang gusto ni Christian na makagawa ng mga medyo action na proyekto. Kaya bago pa man magsimula ang taping ng nagbabalik na teleserye ay sobra ang mga training na pinagdaanan niya. Fan pala si Christian ng Lord of the Rings at Game of Throne. Kaya excited siya sa teleseryeng ito.
Sa pakikipagtsikahan Kay Christian ay inamin nito na may karelasyon siya na hindi pure Filipino na si Kat Ramnami. Medyo pribado ang relasyon nila until lumabas sila sa Preview Ball. Isang empleyado ng isang Telecom company si Kat.
Nagkakilala sila from a mutual friend. Matagal na pala silang may relasyon pero wala pa silang balak magpakasal.
Ayon kay Christian ay ready naman na siyang lumagay sa tahimik sa edad niyang 34. Siguro maghintay pa daw siya ng isang taon at tingnan na lang ang mangyayari.
Gabbi Garcia inspirado sa reaksyon
ng mga viewers sa Encantadia
“Indescribable” ang feedback na nakuha ng Encantadia mula sa Kapuso viewers matapos ang makapanindig-balahibong pilot week nito noong nakaraang linggo.
Kaya naman labis-labis ang pasasalamat ng lead stars nito sa mga netizens na patuloy ang suporta sa iconic GMA telefantasya.
Para kay Kapuso actress Gabbi Garcia na gumaganap bilang Sang’gre Alena sa GMA Telebabad show, inspirasyon ang binibigay ng reactions na ito ng mga viewers sa Encantadia.
“Ang sarap sa feeling kasi kami mismo, iisa ‘yung goal namin which is magustuhan nila (viewers) [‘yung show].

Kaya ‘yung passion namin and ‘yung pagmamahal namin sa show, ang sarap sa feeling na nata-transfer din namin sa viewers. Pati sila, inaabangan na nila gabi-gabi,” masayang bulalas ni Gabbi.
Maine Mendoza top priority ang pagpapasaya
Maine Mendoza
Para kay Maine Mendoza, magpasaya ng fans is a top priority. Kaya naman anytime, anywhere, go na go ang phenomenal star para maghatid ng saya sa mga taong todo ang suporta sa kanya kahit ang kanyang daddy na si Mr. Teodoro Mendoza, na kadalasan tinatawag ng fans ni Maine na “Daddy Bae.”
In fact, kamakailan lang pinahanga na naman ng mag-ama ang mga fans ng dalaga nang may isang viral photo ang kumalat na nagpapamalas ng kabaitan ng dalawa at naghatid ng labis na saya sa naturang fan.
“Mabait po siya kahit patawid na kame ng kalsada pinagbabaan nya kami ng bintana. At nakapag-request me ng picture mabait din po yung father nya nung marinig na nag-request ako itatabi lang daw po saglit yun sasakyan,” ayon sa fan ng Dubsmash queen.
***
Para kay Kapuso actress Solenn Heusaff, totoo nga na first love never dies. Sa kanyang Instagram post kasi, ipinasilip ng Taste Buddies host ang kanyang bagong obra na dagdag sa kanyang mga ginagawang paintings.
Ani ng post ni Solenn, “Back at it #SolennArt” Matatandaang nagkaroon ng isang matagumpay na art exhibit si Solenn nitong Abril gamit ang hashtag na #SolennArt.
Marian sobrang happy sa pagiging ina
Marian at Baby Zia
Ibinahagi ng Kapuso Primetime Queen na si Marian Rivera-Dantes na ang pagiging ina ang pinakamasayang nangyari sa kanya dahil isa itong blessing na nagpabago sa kanyang buhay.
At ngayon nga na lumalaki na si Baby Zia, isang mensahe ng pagmamahal ang pinahatid ng Yan Ang Morning! host sa kanyang panganay sa pamamagitan ng kanyang Instagram.
Nagpost ang aktres ng litrato ni Baby Letizia suot ang isang angel costume. Dagdag pa niya, “You’re truly heaven sent… Happy 8th month Anak. Love you so much!” ***Hindi maikakaila na talagang tinutukan at inabangan ang naging simula ng pinakabagong GMA Afternoon Prime series na Sinungaling Mong Puso. Talagang mainit ang naging usapan sa social media tungkol sa TV remake na ito.
Sa katunayan, hindi ito nawala sa top 10 trending topics ng Twitter Philippines sa buong pilot week nito.
At bilang pasasalamat, naghanda ang isa sa mga lead stars nito na si Rafael Rosell ng isang maikling thank you video para sa mga sumubaybay sa kanilang drama. Ipinakita rin ni Rafael sa video ang ilan sa kanilang behind-the-scenes.
Huwag palampasin ang nakakapanabik na istorya ng Sinungaling Mong Puso mula Lunes hanggang Biyernes pagkatapos ng Magkaibang Mundo sa GMA Afternoon Prime.



