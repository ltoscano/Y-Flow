AlDub, naka-P30M sa first day!
By Jun Nardo July 15, 2016
Kumpirmadong mega-hit sa takilya ang Imagine You & Me nina Alden Richards at Maine Mendoza nang mag-showing last Wednesday. Ipinakitang muli ng AlDub Nation ang halimaw nilang puwersa at pagkakaisa na iniintrigang lumaylay na ang suporta sa mga idolo.
Wala pang figures sa opening gross ang producers ng IY&M. Kaya naman kanya-kanyang estimate na aabot daw ng P25-30M ang kinita nito kahit na nga nagkaroon ng problema sa ilang sinehan sa probinsiya. Organic ang kinita at walang padding, huh!
Ang isang magandang komento ay, “At least, nakagawa ang ibang producers ng bagong box-office stars kina Alden at Maine!” Eh, astig pa ang pagkakagawa ng kabuuan ng movie ni Direk Mike Tuviera kaya suguradong meron itong word of mouth na publicity, huh!
Nu’ng opening day, bukod sa surprise visit nina Alden at Meng sa dalawang sinehan, muling pinanood ng Dusbmash Queen ang last full show ng IY&M sa Trinoma. Masayang ibinalita naman ng manager niyang si Rams David na nagdagdag pa ng 35 na sinehan kahapon.
Komo payday ngayon at weekend, giba na naman ang takilya ng mga sinehan sa buong bansa, huh! Again, ang aming pagbati sa lahat ng bahagi ng IY&M!



