Duterte makikipagpulong kay Misuari By Malou Cablina July 10, 2016
Nakatakdang makipagkita si Pangulong Rodrigo Duterte kay Moro National Liberation Front (MNLF) Chairman Nur Misuari sa Jolo, Sulu para talakayin ang isasagawang peace talks sa pagitan ng gobyerno at grupo nito.
Inihayag ito ni Duterte sa kanyang pagdalo sa pagdirawang ng mga Muslim sa kanilang Hari Raya kamakalawa ng gabi kung saan ang nasabing pagtitipon ay dinaluhan din ng mga opisyal at tauhan ng MNLF at Moro Islamic Liberation Front (MILF).
Sa panayam kay Bong Parcasio isang lider ng MNLF, sinabi nya na ipinarating ni Chairman Nur Misuari sa Pangulong Rodrigo Duterte na nakahanda itong sumuporta sa kampanya ng Pangulo laban sa iligal na droga, korapsyon, kidnappings at iba pang mga kriminalidad.

Ayon kay Duterte sisikapin nitong magkaroon ng kapayapaan sa Mindanao sa loob ng kanyang termino.



