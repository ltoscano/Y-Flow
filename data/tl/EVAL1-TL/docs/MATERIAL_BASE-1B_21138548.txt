July 21: Tim Duncan Day sa SA July 21, 2016
Sa nakalipas na dalawang dekada, si Tim Duncan ang naging mukha ng San Antonio Spurs sa NBA.
Inihatid niya ang lungsod ng San Antonio sa limang NBA titles sa panahong iyon.
Ang Spurs lang ang nag-iisang professional sports team sa San Antonio, kaya ganun na lang kung tingalain at mahalin ng fans si Duncan. Ngayon ay retirado na siya, itinabi na ang basketball shoes at isinabit ang jersey. Isa-isa na ring nagsusulputan ang mga parangal at pagkilala sa kanya.
Isa na rito ang isang araw na ipinangalan kay Duncan.
Kamakailan, dineklara ni San Antonio Mayor Ivy Taylor ang July 21 bilang “Tim Duncan Day.” Hindi na kataka-taka ang date, dahil ito ang jersey number ni Duncan sa Spurs.
Tweet ni Mayor Taylor (@IvyRTayloy): “Excited to declare July 21 as #TimDuncanDay! Show your love for #21 by wearing @spurs gear & post a pic. @COSAGOV”.
Sa isang panayam ng NBA affiliate, sinabi ni Taylor na karapat-dapat kay Duncan ang binibigay na atensiyon dito. Maliban daw sa pagiging isa sa greatest players of all time, outstanding role model din ito.
“He truly fits the definition of a champion, and what better way to honor our most decorated champion than by declaring July 21 as Tim Duncan Day?” pahayag ng Mayor. “It will allow fans everywhere to show him just how much he means to us, to our City and to the sports world.”
Sa kanyang 19-year career, nangolekta si Duncan ng 15 All-Star appearances, 5 NBA title, 3 NBA Finals MVP awards at 2 regular season MVP awards.



