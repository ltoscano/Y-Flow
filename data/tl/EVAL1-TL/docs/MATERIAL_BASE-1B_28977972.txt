EDITORIAL: LGUs alerto na ba sa baha? By Abante June 6, 2016 Sabi ng PAGASA, isang bagyo lang daw ang papasok sa bansa ngayon Hunyo. Bagama’t good news ito, hindi pa rin dapat kumampante ang lahat.
Lalo pa nga’t sinasabi ng PAGASA na magiging maulan ang buwang ito na simula na ng panahon ng tah-ulan. At hindi lang ulan kundi malalakas na ulan. Ang problema, parang sumpong lang ng topaking tao ang thunderstorm. Napakahirap madetektahan nang maaga kung saannito tatama. Kadalasang ilang oras na lang bago bumagsak ang ulan ay saka pa lang maibubusina ang color-coded na warning ng ulan.
Ito ngayon ang napakalaking problema dahil nakapasok na ang mga batang estudyante bago maibaba ng color-coded warning.
Hindi bale sana kung hindi babaha sa thunderstorms. Ilang biglang ulan na ba ang nagpabaha sa Metro Manila? Paano kung sa labasan ng mga bata matapat ang malakas na buhos ng ulan at biglang nagbaha?
Handa na ba ang local government units (LGUs) na asistwhan ang mga maii-stranded na mga bata.
Hindi biro ang disgrasyang dulot ng biglaang malakas na ulan at baha, lalo sa mga bata.
Kata napakahalaga na handa ang LGUs sa alinmang mga aberyang hatid ng tag-ulan.
Hindi lang sa pagsaklolo sa mga stranded students ang dapat na tutukan. Mas mahalaga ang mabilis na pagkakansela ng klase kung talagang malakas ang buhos ng ulan, kahit pa walang bagyo.
Ito ay nakaatang sa balikat ng LGUs. Walang ibang aasahan ang publiko sa bagay na ito kundi ang LGUs.

Kailangang mayroong flood-monitoring system ang mga LGUs para hindi atrasado at hindi hinuhula lang ang pagkakansela ng klase.



