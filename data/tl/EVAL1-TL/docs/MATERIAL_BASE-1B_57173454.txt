P3M sch. bldg., binuksan sa Nueva Vizcaya

June 16, 2016 Ben Moses Ebreo

BAYOMBONG, Nueva Vizcaya, June 16 (PIA) – Binuksan kamakailan ng mga opisyal ng Department of Education (DepEd) at provincial government ang isang bagong tayong school building sa barangay Poblacion sa bayan ng Dupax del Norte. Ang nasabing proyekto na nagkakahalaga ng P3 million ay pinondohan ng provincial government mula sa share nito ng Special Education Fund (SEF). Ani Governor Ruth Padilla, ang nasabing school building ng Dupax del Sur Central School (DCS) ay natapos sa tamang oras at panahon dahil magagamit na ito ng mga mag-aaral na babalik sa kanilang klase. Ani Padilla, ang 3 classroom school building ay tulong din ng provincial government para sa implementation ng K-12 Program ng DepEd sa lalawigan. “Makakaasa kayo ng patuloy na proyekto mula sa provincial government dahil isa ito sa mga priorities ng provincial government, ang maitaas ang kalidad ng edukasyon at bilang ng mga nag-aaral na kabataan sa lalawigan,” paliwanag ni Padilla. (ALM/BME/PIA 2-Nueva Vizcaya)



