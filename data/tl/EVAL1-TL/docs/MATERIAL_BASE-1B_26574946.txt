Anne, human Barbie doll ng Pinas!
Paolo, bet ma-dead na ala-‘Lady Gaga’!
By Jojo Gabinete June 10, 2016 Ang Regal Entertainment Inc. ang producer ng I Love You To Death at project ito ng The Idea First Company ng real-life partners na sina Jun Lana at Perci Intalan para sa film outfit ni Mother Lily Monteverde.
Ang I Love You To Death ang launching movie ni Kiray Celis na ipalalabas sa mga sinehan sa July 6.
Bukod sa co-production venture nila sa Regal Entertainment Inc., may project din sina Jun at Perci sa Viva Films, ang Bakit Lahat ng Guwapo, May Boyfriend?, ang pelikula nina Anne Curtis, Dennis Trillo at Paolo Ballesteros. Original story ni Jun ang Viva Films movie at pinili nila ni Perci sina Anne, Dennis at Paolo bilang main characters ng Bakit Lahat ng Guwapo, May Boyfriend dahil perfect ang tatlo.
“Anne as the girl na laging natatanso at nai-in love sa mga closeta, not knowing na kaya gustung-gusto siya ng mga closeta dahil para siyang human Barbie doll na masarap ayusan at damitan.
“Dennis as the metrosexual who is so comfortable with his sexuality pero napagkakamalang bading minsan. And Paolo as one of Anne’s ex, best friend na niya ngayon pero closeta pa rin.
“Perfect talaga sila sa roles nila. It’s a romantic comedy about two people (Anne and Dennis) who have to surmount gender expectations and conventions in order to find true love in each other’s arms,” ang paliwanag ni Jun tungkol sa unang pagsasama sa pelikula nina Anne, Dennis at Paolo.
Idea nina Jun at Perci na bigyan ng launching movie si Paolo, ang Die Beautiful pero hindi pa ito tapos.
“Malapit na rin kaming mag-shoot this end of the month kaya naloloka ako. Biglang nagsabay ang dalawang movie,” ani Jun tungkol sa shooting ng launching movie ni Paolo.
Tungkol sa isang transgender woman na death wish na ilibing siya bilang si Lady Gaga ang kuwento ng Die Beautiful na tailor-made para kay Paolo na nakilala sa international scene dahil sa kanyang talent sa make up transformation.



