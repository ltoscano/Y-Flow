
BAKIT SINA JINGGOY LANG?

TULAD ng inaasahan ay tuluyan nang sinampahan ng kaso ang mga senador at ilan pang politiko at personalidad na sinasabing kasabwat ni Janet Lim-Napoles sa pagkulimbat ng pera ng taumbayan sa pamamagitan ng maanomalyang paggamit ng pork barrel fund.
Gusto ko lang munang linawin na gaya ng milyon-milyon nating kababayan ay sinusuportahan ko ang pagsisikap ng administrasyong Aquino na linisin mula sa lahat ng uri ng katiwalian ang pamahalaan at parusahan ang mga dapat parusahan.
Pero iba kapag sinsero ang layunin keysa sa ginagamit ang ginagawang paglilinis sa pamahalaan para isulong naman ang pansariling political agenda ng ilang ambisyosong politiko.
Kapansin-pansin kasi na gamit na gamit ang imbestigasyon sa pork barrel issue para maisakatuparan ng mga nasa Palasyo ang ilang misyon nila sa buhay.
Halimbawa na lang sa ginawang pagsasampa ng kaso at patuloy na pagdawit kina Sen. Jinggoy Estrada, Sen. Juan Ponce-Enrile at Sen. Bong Revilla sa isyu ng maanomalyang paggamit ng pork barrel.
Maliwanag na maliwanag na silang tatlo ang mga nangungunang personalidad sa oposisyon maliban pa sa hindi rin itinatanggi nina Jinggoy at Bong na may plano silang tumakbo sa mas mataas na puwesto sa 2016.
Pero dahil sa nangyari at sa sobrang negatibong publisidad na inaabot nila ay tila lumabo na rin ang tsansang manalo sila. Sa ibang salita, giba na at sirang-sira na ang kanilang imahe sa mata ng publiko.
Kaya naman nakapagtataka na sa rami ng mga politiko at opisyales ng gobyerno na sangkot sa scam at kilalang mga kaibigan at nakinabang din kay Napoles ay hindi naman idinawit sa anomalya ng mga taga-COA at NBI.
Kasado na ang programa ng operasyon at talagang ginagamit sina Napoles at si Benhur Luy bilang bala laban sa oposisyon.
At dahil mukhang nagtagumpay na sila laban kina Jinggoy, hindi na ako magtataka kung ilang buwan naman mula ngayon ay si VP Jojo Binay na isa ring oposisyon at may plano ring tumakbo sa 2016 ay siya namang magiging sentro ng imbestigasyon at prosekusyon.
Balita ko kasi ay bulto-bulto ring ebidensya ang ikinakasa laban sa kanya at hinahanapan na lang ng perfect timing bago ito ihambalos sa kanya. Wish ko lang na sana ay tunay at tapat ang layunin sa paglilinis sa pamahalaan at hindi ito ginagamit sa ngalan ng pulitika.Balita ko kasi ay bulto-bulto ring ebidensya ang ikinakasa laban sa kanya at hinahanapan na lang ng perfect timing bago ito ihambalos sa kanya. Wish ko lang na sana ay tunay at tapat ang layunin sa paglilinis sa pamahalaan at hindi ito ginagamit sa ngalan ng pulitika.



