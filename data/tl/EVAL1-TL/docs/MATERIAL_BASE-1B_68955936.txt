
KAPIT SA PATALIM

MALIWANAG ang babala ng China sa Pilipinas: Magsasagawa ang China ng “counterstrike” upang sakupin na ang West Philippine Sea na ayon sa mapa ay ang South China Sea.
Sana ay hindi mauwi sa giyera ang sagupaang ito sapagkat wala tayong kakayahang makibaka for one simple reason: Pinabayaan ng mga namumuno sa Pinas ang ating teritoryo at nakipagtalik tayo sa Tsina at Malaysia kapalit ng mga perang nautang natin sa dalawang bansang ito.
Ngayon ay kailangan na naman nating humingi ng tulong sa America para mabawi ang ating mga isla sa West Philippine Sea na ngayon ay sakop na ng China.
Nag-militaralize na ang China sa South China Sea, sabay pakiusap nito sa mga kasapi ng Association of Southeast Asian Nations (Asean) na magrelaks lang ang Asean at puwede namang pag-usapan ito.
Ang gusto ng China ay pag-usapan ang gulong ito ‘pag nasakop na ng Tsina ang karagatang pinag-aawayan ng maraming bansa na kaanib ng Asean. Sila ang Malaysia, Brunei at Vietnam, at pati na Taiwan sa tabi lang ng Babuyan Islands.
Ang sabi ng China ay kanila ang buong South China sea hanggang sa pampang ng South Asia.
Dahil dito ay mariing sinabi ni US Secretary of State John Kerry na ang America ay may interes sa South China Sea kaya dapat ay magkaayos na ang mga nag-aaway na mga bansa.
Nauna rito, pinag-uusapan na ng America at Pilipinas ang pag-a-activate ng Subic at Clark na dating US military bases na ang pakay ay itaboy ang China sa mga sinasakop niyang mga isla sa West Philippine Sea.
Sa madaling salita, kapit-patalim uli tayo sa America. Pero why not? Kung sasakupin tayo ng Tsina, mas mabuti pang masakop uli tayo ng America. Tutal, sanay na tayong masakop ng America magbuhat pa noong matalo nito ang Spain sa Battle of Manila Bay.

loading...



