Ret. Gen. Arturo Cacdac Jr. at korapsyon sa PDEA

UUSAD kaya o lalong malulugmok ang Philippine Drug Enforcement Agency (PDEA) sa pagkakatalaga ng Malakanyang kay Ret. Gen. Arturo Cacdac, Jr., bilang UnderSecretary ng nasabing ahensiya kapalit ni Ret. Gen. Jose Gutierrez, Jr.
Matatandaan na naging mainit at naging konrobersiyal ang PDEA nang magbanggaan sina Gutierrez at ang kanyang deputy na si Asst. Director Carlos Gadapan.
Lumabas ang maraming isyu ng corruption at lalo itong uminit nang personal na magsalita si Gadapan sa Media laban sa noo’y PDEA chief na si Gutierrez.
Nagkaroon ng masusing imbestigasyon ang National Bureau of Investigation (NBI) kaugnay sa isyung kinasangkutan ng dalawang opisyal partikular na ang umano’y P8 milyon na ibinigay ng isang drug suspect.
Ayon sa ating source, tapos na umano ang nasabing imbestigasyon at isinumite na ng NBI ang naging resulta nito sa Malakanyang kung kaya pinaniniwalaang posible umanong ito ang dahilan nang biglang pagkakasibak ni Gutierrez sa PDEA at ang ipinalit naman ay itong si Cacdac na sinasabing malapit umanong kamag-anak ni ex-Pres. GMA.
Ngayong may bago ng USEC ang PDEA, umusad kaya ito o lalo lang itong mabaon o malugmok sa kontrobersiya? Ito po ang malaking katanungan ngayon ng publiko, lalo na ng mga mamamahayag na nasubaybayan ang kalakaran dito magmula pa noon kay Ret. Gen. Dionisio Santiago, Jr, Ret. Gen. Jose Gutierrez, Jr at ngayon itong si Ret. Gen. Arturo Cacdac, Jr.
Aba, tatlong magkakasunod na Junior “JR” pala ang naging USEC ng PDEA.
May magbago kaya sa ikat-long JR? Let’s wait and see.
Gen. Cacdac, Sir, suggestion lang po ng ilan sa ating mga mamamahayag na nagkokober sa PDEA ay ipa-background check ninyo ang lahat ng mga ahente ng PDEA, lalo na iyong may mga magagarang sasakyan na milyonaryo lang ang kayang bumili.
Dapat din sigurong gumamit kayo ng kamay na bakal para mapatino ninyo ang ilan sa mga ahente ninyo, lalo na ‘yung mga nagtatanim ng ebidensiya at nag-re-recycle.
Paimbestigahan ninyo rin ang mga nasibak sa puwesto na dalawang Regional Director at isang STAFF ng PDEA.
Sana po, Ret. Gen. Cacdac, sa inyong pag-upo bilang USEC ng nasabing ahensiya, ay mabawasan man lang kahit kaunti ang corruption dito kung hindi man tuluyang masugpo, at sana rin po ay mawalis ninyo ang mga ba-surang nasa paligid ninyo lang.



