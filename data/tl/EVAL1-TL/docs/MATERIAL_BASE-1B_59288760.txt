BANONOY TALAGA

LALONG napatunayan sa naganap na lindol sa Visayas kamakailan na ang pondong bayan ay napunta lang sa pangungurakot sa pamamagitan ng mga proyektong imprastraktura.
Manggigigil ka talaga dahil diyan sa mga hinayupak na mga opisyal ng ating ahensiya at mga politikong winaldas at binulsa ang buwis ng bayan sa mga walang kakuwenta-kuwentang gawain.
Halos lahat ng nasirang kalsada sa Visayas ay natuklasang ampaw ang pagkakagawa.
Ipinakita sa atin ng Maylikha kung gaano talaga mga kawalanghiya ang mga taong responsable sa mga nasabing proyekto.
Patunay na talagang talamak ang pangungurakot sa infrastructure projects ng pamahalaan. Walang mga bakal ang mga itinayong istraktura at wala ring mga pundasyon.
Ang maninipis na bakal ay hinihila lamang paitaas para ilitaw at palabasing nilagyan nito ang hollow blocks.
Pero ang totoo, wala talagang laman, walang buhos na semento.
Kaya hindi nakapagtataka na sobrang pinsala ang inabot ng mga kalsada at tulay lalo sa Bohol.
Dapat ay may mga buwakanang managot sa pagnanakaw na ito. Madali silang matukoy kung tutukuyin ang mga nasirang bulok na proyekto.
Ang sarap nilang pagbabagsakan ng hollow blocks sa ulo, sa totoo lang, mga suki.
***
Sumisid ang trust rating ni Pangulong Banoynoy, este Noynoy.
Heto ang matindi, sinisi niya ang kanyang pagbagsak kay dating Pangulong Gloria.
Anak ng kalbo! Sa simula na siya’y naluklok, si GMA ang binatikos sa kakulangan ng pondo.
Grabe kasi ang nakawan sa GMA administration.
Natuklasang matindi rin pala ang nakawan sa kanyang gobyerno pero hindi niya sinisisi ang sarili.
Sa isyu ng pork barrel scam, nakupo, si Gloria na naman daw ang dahilan.
Natuklasan ang pagwawaldas niya sa sinasabing mahigit isang trilyong pisong savings, hindi raw iyon pangungurakot. Kalbo talaga!
Mahigit tatlong taon na nagdurusa sa sakit si GMA habang nakakulong, tatlong taon na rin siyang binabagsakan ng sisi ni Banoynoy. Baka pati itong lindol ay ibintang din kay Gloria.
Para namang siya na ang may sakit niyan…sakit nga lang sa utak.
Kaya ganyan nga, bagsak ang grado niya. Nawawala na rin ang tiwala sa kanya ng taumbayan.
E, sino ba naman ang matutuwa? Maiinis ka lang sa kanyang pagmumukha. Nagagawa pang ngumisi habang nasa harap ng mga kontrobersiya at trahedya ang bayan.



