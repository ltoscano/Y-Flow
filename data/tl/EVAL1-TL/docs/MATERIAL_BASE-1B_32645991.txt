Air Force vs Pocari Sweat sa korona By Robin Mendoza July 5, 2016
Tinapos ng Pocari Sweat ang anumang nalalabing pag-asa ng BaliPure sa pamamagitan ng 15-25, 27-25, 25-11, 25-23 panalo kagabi at inangkin ang huling puwesto sa finals ng Shakey’s V-League Season 13 Open Conference sa Philsports Arena.
Makakasagupa ng Lady Warriors sa kampeonato ang naghihintay nang Air Force sa best-of-three series na magsisimula sa Hulyo 13 pa. Samantala, sumandala ng Air Force kina rookie Fauzi Ismail at Howard Mojica at dinemolis ang dating unbeaten Cignal, 25-19, 25-16, 25-19, sa Game One ng Spikers’ Turf Season 2 Open Conference.
Ang power-spiking na si Ismail, third year student ng National U, ay nagpakawala ng match-high 21 hits, kasama ang 16 (kills), habang ang heavy-hitting na si Mojica, former back-to-back NCAA MVP, ay nagsumite ng 11 points para pangunahan ang Jet Spikers sa paglasapag sa HD Spikers at dumikit sa pangarap na kampeonato.“
They’re a big addition to our team because (Ran) Abdilla and (Edwin) Tolentino are injured,” wika ni Air Force coach Rhovyl Verayo patungol sa Ismail-Mojica tandem.
Kinakailangan namang maghintay ng medyo matagal ng Air Force para tapusin ang serye, dahil ang Game 2 ay lalaruin sa Hulyo 13 pa, matapos magbigay-daan sa FIBA Olympic Qualifying Tournament na magsisimula ngayong araw sa MOA Arena.
At kung magkakaroon ng Game Three, lalaruin ito sa Hulyo 16 sa Philsports Arena din.
Pero, hindi magbabakasyon ang Jet Spikers, ayon kay coach Verayo, sasamantalahin nila ang nasabing break para makapaghanda.
“We’ll resume practice tomorrow (today) until July 13. Whatever happens in Game Two, at least we did our best to prepare for it,” ani Verayo.

Una rito, tinalo ng Sta. Elena Construction ang Instituto Estetico Manila, 25-17, 22-25, 25-22, 25-19, at isang panalo na lang para hablutin ang third place honors ng ligang inorganisa ng Sports Vision at suportado ng Mikasa at Accel.



