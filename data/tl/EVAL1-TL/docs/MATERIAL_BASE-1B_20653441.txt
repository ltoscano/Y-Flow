Kulang Kulang (Valentines Day)

Kulang Kulang (Valentine’s Day) Ang buwan ng Pebrero ay buwan nang kulang. Kulang nang araw, kaya ang kabilin-bilinan nang matatanda, kung magpapakasal ay huwag Pebrero. Baka daw kulangin din ang biyaya. Pati nga daw ang mga taong isinilang nang buwan naito ay kulang-kulang din. Topakin. Sumpungin. Mau toyo ang utak.

Iyan ang Pebrero. Buwan na kulang. Buwan nag mga kulang-kulang . Buti na lang, an...g Valentine’s Day ay sa Pebrero nalagay. Ang buwan na dati ay kulang ay nagging punum-puno dahil sa Valentine’s sapagkat ito ay tungkol sa pag-ibig. Hindi ba’t ang pag-ibig ang siyang nagpupuno kung saan man may kakulangan?

Ang pag-ibig nang Diyos ang nagpupuno sa pagkukulang nang tao. Sa kasaysayan nang kaligtasan, ang pag-ibig ni Hesus ang nagpuno sa kakulangan natin dahil sa mga kasalanan. Sa Mabuting balita, ang pag-ibig ni Hesus ang nagpuno sa pagkukulang ni Pedro. Ang sabi ni Pedro: “ Lumayo po kayo sa akin, Panginoon, sapagkat ako’y makasalanan.” May pagkukulang man si Pedro, pinuno ito nang puso ni Hesus. Sina Pedro, Santiago, at Juan ay maraming pagkukulang pero ditto ito naging hadlang upang tawagin ni Hesus upang sumunod sa kanya. Sa Miyerkules ay magpapalagay na naman tayo nang abo sa ating noo bilang tanda na kulang-kulang lahat tayo. Pero tanda din ito na tayo ay pupunuin nang pag-ibig ni Kristo . Hindi ba’t ang pag-ibig mo rin ang matagal nang nagpupuno sa mga kakulangan nang asawa mo. Nang mga anak mo, nang mga magulang mo, ng mga kapatid at kasambahay mo? At hindi ba’t ang pag-ibig din naman nang iyong pamilya ang matagal na ring nagpupuno sa mga kakulangan nang iyong pagkatao? At kung hindi dahil sa pag-ibig na iyon, marahil matagal na ring kulang-kulang ang pamilya ninyo.

Walang perpektong tao. Walang perpektong asawa. Walang perpektong anak. Walang perpektong magulang. Walang perpektong nilalang. Subalit mayroong perpektong pagmamahal na siyang nagpupuno sa ating mga kakulangan . Kaya sa halip na maghanap ka nang perpektong tao, ang pag-ibig mo na lang ang perpekin mo. Hapi Valentine’s Day…



