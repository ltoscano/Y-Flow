Bagong city hall ng Lucena, matatapos na

July 08, 2016 Ruel Orinday

LUCENA CITY, July 8 (PIA) -- Malapit nang matapos ang itinatayong bago at malaking city hall ng lungsod na matatagpuan sa barangay Kanlurang Mayao dito sa lungsod. Ayon kay Mayor Roderick Alcala, ang proyekto ay matagal na niyang hinahangad para sa mga Lucenahin upang magkaroon ng katuparan ang one-stop-shop ng lungsod kung saan ang lahat ng mga departamento ay matatagpuan sa iisang lugar. Bukod dito, mas magiging madali para samga kliyente ng ibaâ€™t-ibang tanggapan ang pag-aasikaso ng kanilang mga papeles sa mga tanggapan ng pamahalaang panglungsod, ayon pa sa alkalde. Ang pagtatayo ng bagong city hall ay sinimulan noong Enero 15, 2015 matapos ang groundbreaking.

Ang konstruksiyon ay nasa second phase na at inaasahang matatapos ngayong Oktubre. Ang lupang pinagtatayuan ng bagong city hall na may mahigit na dalawang ektarya ay donasyon ng isang Lucenahin ayon sa tanggapan ng public information office. (MCA/RMO, PIA- Quezon)



