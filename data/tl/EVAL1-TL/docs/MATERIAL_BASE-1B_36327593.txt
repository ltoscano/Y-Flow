
SRP ng mga pangunahing bilihin patuloy na minomonitor ng DTI-SoCot

January 27, 2016

LUNGSOD NG KORONADAL, South Cotabato Ene. 27 (PIA) – Patuloy ang ginagawang pagbabantay ng Department of Trade and Industry (DTI) sa buong lalawigan ng South Cotabato sa presyo o SRP (suggested retail price) ng mga pangunahing bilihin sa gitna ng patuloy na pagbaba ng presyo ng produktong petrolyo. Ayon kay Flora Gabunales, ang provincial director ng DTI sa South Cotabato posible umanong bumaba ang presyo ng mga pangunahing bilihin sa susunod na tatlong buwan. Ito ayon kay Gabunales ay bunsod na rin ng pagbaba sa presyo ng mga produktong petrolyo sa pandaigdigang merkado. Sinabi ni Gabunales na sa katunayan ipinapatawag na umano ng DTI Central Office ang mga manufacturer ng iba’t-ibang mga produkto para pag-usapan ang posibleng bagong suggested retail price o SRP. Binigyan diin nito na kumpara noong mga nakaraang buwan, mas malaki umano ang ibinaba ng presyo ng mga produktong petrolyo ngayon. Ayon kay Gabunales dahil bahagya lamang di gaanong maramdaman ng mga mamamayan ang pagbaba ngayon sa presyo ng ilang mga pangunahing bilihin. Gayunpaman ayon kay Gabunales, maari ring maging sagabal sa pag-baba pa sa presyo ng mga pangunahing produktlo ang El Nino Phenomenon. Inihayag ng DTI official na labis na maapektuhan ng tagtuyo’t ang presyo ng mga produktong pang-agrikultura tulad asukal. (ACAgad PIA 12)



