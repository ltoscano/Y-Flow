Miss Universe sa ‘Pinas, pinaplantsa na By Noel Ferrer July 20, 2016
HAVEY: Sa post ng talent manager at beauty queen maker na si Jonas Gaffud ng Mercator, makikita ang sinabi niyang “This is the day.”
Crucial day nila kahapon dahil nasa Department of Tourism office si Jonas kasama ang Miss Universe 2015 na si Pia Alonzo Wurtzbach at ang ilan pang representative ng Miss Universe sa pangunguna ng kanilang president na si Paula Shugart.
Almost done deal na raw ang pagho-host ng Pilipinas ng Miss Universe ngayong taon na ito. Medyo magkakaroon lang daw ng konting delay dahil marami pang paghahandang kailangang gawin.
Marami tayong dapat ayusin bago maganap ang premiere beauty pageant sa buong mundo.
Una, ayusin ang security issues.
Dapat ipakita natin sa buong mundo na safe ang mga kandidatang rarampa rito at ‘wag sanang bumulaga sa kanila ang araw-araw na patayan ng mga pusher sa ‘Pinas.
Pangalawa, ayusin ang traffic para mabilis at maganda ang galaw at daloy ng transportasyon at aktibidades ng pageant. Baka sa sobrang sikip ng traffic, question and answer portion na, hindi pa kumpleto ang mga judges at kandidata.
Ayusin sana natin ang PICC o CCP o kahit Araneta Coliseum o Philippine Arena o kahit saan man ito ganapin.
Make sure na maayos ang ventilation para hindi mukhang lusaw ang mga kandidata. Magkaroon sana ng malawakang pangangalap ng funds para sa promotion ng Philippine Tourism mula sa private sector. Magandang image building ito para sa ating bansa.
Dapat ding bigyang-pansin at isama ang kagalingan ng ating local designers.
Then last, dapat i-train at ayusin talaga ni Maxine Medina para maging mahusay siyang ambassador of goodwill at ma-break ang jinx na kapag host country ay hindi pwedeng manalo.
Dapat ipakita ni Maxene na pwede tayong mag-back-to-back win.… WALEY: Nagsimula na ang salpukan ng Encantadia at Ang Probinsiyano kahapon at ang panalo, ang TV audience.
For sure, may mga sumilip sa pilot episode ng Encantadia pero marami pa rin ang nanatili sa pagkakatali sa panonood ng Probinsiyano ni Coco Martin lalo pa’t pumanaw na ang kanyang tiyuhin sa istorya na si Jaime Fabregas.



