PSL: F2 sinolo ang liderato By Elech Dawa July 4, 2016
Dinurog ng F2 Logistics sa tatlong sets ang Foton, 25-11, 25-23, 25-14 kahapon upang masolo ang top spot sa team standings ng 2016 Philippine Superliga All-Filipino Conference sa FilOil Flying V Arena sa San Juan City. Bumida ang dalawang dating La Salle stars na sina Ara Galang at Aby Maraño para tulungan ang Cargo Movers na ilista ang 4-0 karta.
Nagtala si rookie Galang ng 11 points kasama ang anim na spikes habang pumalo si Maraño ng 10 puntos at tatlong blocks para sindakin ang Tornadoes at ipalasap ang pangalawang talo sa apat na laro.
Bumakas din sina Mika Reyes at Kim Dy ng tig walong puntos para sa F2 Logistics na binubuo ng mga UAAP La Salle champions at mga dating star players.
“I think our jelling and familiarity with each other played a major role in this win,” wika ni F2 Logistics coach Ramil de Jesus, “Foton looked tentative at the start, so we jumped the gun and took advantage of that.”
Namuno sa opensa ng Foton si 6-foot-6 Jaja Santiago na may 13 markers habang anim na puntos ang inambag ni Maika Ortiz.
Si Santiago na isang middle blocker ay naging wing spiker para sa preparasyon nila sa AVC Asian Women’s Club Championship.
Sinamantala ng Cargo Moversd ang dismayadong Tornadoes, kumana sila ng 10-1 sa third set upang dumiretso na sa panalo ang F2 Logostics.

“But still, we have a lot of work to do,” ani de Jesus.
Magkakaroon ng mahabang break ang PSL dahil sa gaganaping Olympic Qualifying Tournament sa MOA Arena, Pasay City.
Pero ayon kay de Jesus gagamitin nila ang break bilang paghahanda na rin sa torneo, sasalang sila sa exhibiton matches sa Doha.
“We will use the break to fix our unforced errors and some miscommunications inside the court.” wika ni de Jesus.



