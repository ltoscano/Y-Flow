
Rescue team ng Nueva Vizcaya red cross, handa na

April 19, 2016 Ben Moses Ebreo

BAYOMBONG, Nueva Vizcaya, April 19 (PIA) – Pormal na bubuksan ngayong umaga ng Philippine Red Cross (PRC) ang bagong upisina at ambulance ng Emergency Response Team (ERU) nito sa bayang ito. Ani Randy Blanco, PRC chief, ang ERU ay bahagi ng kanilang Disaster Management Service (DMS) na naglalayong magbigay ng libreng serbisyo sa mga nangangailangan, lalo na ang mga biktima ng sakuna, aksidente at kalamidad. Ani Blanco, na-activate ang ERU matapos itong mabuo noong October 2015 kung saan 61 patients na ang natulungan nito hinggil sa medical at trauma situations at conditions ng mga ito. “Ang ERU ay handing magbigay ng tulong sa mga nangangailangan araw-araw. Layunin naming mabigyan ng paunang lunas ang mga nangangailangan upang hindi maging kumplikado ang kanilang sitwasyon at kondisyon pagdating sa ospital,” pahayag ni Blanco. Ani Blanco, ang ERU members ay sanay sa mga iba’t-ibang kaalaman sa rescue, first aid at iba pang medical services para sa mga nangangailangan. (ALM/BME/PIA 2-Nueva Vizcaya)



