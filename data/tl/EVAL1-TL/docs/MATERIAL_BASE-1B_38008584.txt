Mga libro para sa kabataan, ilulunsad ng Save the Children

June 20, 2016

LUNGSOD NG KORONADAL, South Cotabato, Hun. 20 (PIA) -- Labing-anim na librong pangkabataan may edad 10 hanggang 18 ang ilulunsad ng Save the Children Lunes ng tanghali, Hunyo 20, sa Veranza Mall sa General Santos City. Ang mga libro ay sinulat at ginuhit ng mga bata mula sa mga lalawigan ng Sarangani, Sultan Kudarat at North Cotabato. Ayon kay Mario Vargas, OIC program manager ng Save the Children South Central Mindanao, ang mga illustrated storybook ay produkto ng Teen Writing for Teens Project on Adolescent Sexual and Reproductive Health (TW4T-ASRH) Storybook Writing Contest. Paksa ng mga naturang libro ang mga isyu nakakaapekto sa kabataan tulad ng teenage pregnancy, karahasang laban sa kabataan, at maagang pag-aasawa. Layunin ng proyekto, ayon kay Vargas ang makatulong sa programa ang pamahalaan na nagtataguyod sa kaunlaran at kapakanan ng kabataan. (DEDoguiles-PIA 12)



