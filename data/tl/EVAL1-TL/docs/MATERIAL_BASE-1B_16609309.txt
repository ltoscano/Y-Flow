
PCOO Sec. Coloma, pinangunahan ang pagtalaga ng bagong pamunuan ng PIA Region 4A

May 08, 2016 Sean Laynes

CALAMBA CITY, May 8 (PIA) - Pormal nang inilipat ang bagong pamunuan ng Philippine Information Agency Region 4A kay Regional Director Cristina Arzadon noong Huwebes, Mayo 5 sa harap ng ilang opisyal ng PIA. Pinangunahan ni Communications Secretary Herminio Coloma, Jr. ng Presidential Communications Operations Office (PCOO) at PIA Director General Jose Mari Oquiñena ang turn over ceremonies mula kay Asst. Regional Director Carlo Gonzaga na naging officer-in-charge mula nang nagretiro si dating Regional Director Norito Cabotaje noong 2014. Nauna na nang nanumpa sa tungkulin si Arzadon sa harap ni Coloma sa kanyang opisina sa Malacañang noong Abril 29. Pinasalamatan din ni Coloma ang PIA at ang mga direktor mula sa central at regional offices sa naturang okasyon. “Kayo ay may natatanging pitak sa aking puso,” ani Coloma na matatapos ang termino sa darating na June 30. Si Arzadon, na nagsimula bilang private media practitioner at mamamahayag ng Philippine Daily Inquirer, ay dating Assistant Regional Director ng PIA Region 1. Inilarawan ni Oquiñena ang bagong upong Regional Director na simple. Ayon sa Director General ng PIA, si Arzadon ang tipo ng taong hindi nangmamandato na kailangan syang umupo sa V.I.P table kapag may mga espesyal na okasyon. “Si Arzadon ang tipo ng tao na hindi nagmamandato na kilalanin siya para sa mga kanyang nagawa at naambag, bagkus ay ibibigay nya ang pagkilala para sa departamento ng gobyerno pinaglilingkuran niya,” ani Oquiñena. Dagdag nya, si Arzadon ang tipong ng taong kahit ano pa man marating ay narating nanatiling simple, may puso sa kanyang paglilingkod at tunay na lingkod bayan. Lubos din siyang nagpagpapasalamat sa mga taong matagal na naging bahagi ng kanyang termino at sa hindi matatawarang kontribusyon sa PIA lalo lalong sa PIA Region 4A sa pamumuno ni Gonzaga mula 2014 hanggang sa araw ng pormal paglipat ng bagong pamumuno at mga kasamahan nito sa nasabing rehiyon. Bago ang pormal ng paglipat ng pamumuno, naging bahagi ng programa ang pananalita Oquinena na kilalang isa sa mga pundasyon ng Gawad Kalinga. Sinumulan nya ito sa pagbati sa mga matagal na panahong naninilbihan para sangay ng gobyernong kinabibilangan niya at sa bawat rehiyon kasama ang mga naging pagbabago at pag-unlad ng mga ito. Muli niyang binalikan ang mga kaakibat na mga responsibilidad bilang isang kawani ng gobyerno kasabay ng pagsasariwa niya kung paano ang mga hakbang nila ay nagbunga ng tunay na serbisyong para sa tao. Pinaalalahanan din ni Oquinena ang lahat sa pagkilala sa tao. “Kapag may kinahaharap na isyu, mas mabuting balikan ang taong sangkot at tanungin ng diretso,” aniya. Hinihimok din niyang huwag kwestunin ang sensiridad ng sino man na nagnanais maglingkod sa bayan bagkus magkaisa at magtulungan sa likod ng magkakaibang pananaw. Dagdag pa nito, na kahit pa man magkakaroon na at mababago na ng mga bagong lider ng bansa, dapat na hindi magbabago ang misyon para serbisyo publiko. Ayon kay Oquiñena ang magiging tagumpay ng bagong pamunuan ay nakapidenpende sa kung paano ang bawat kasapi nito pagtutulungan at magkakaisa. Dahil sa pagkakaisa, pagmamahal sa trabaho at sensiridad mahahatid natin angkop, tama at patas na impormasyon para serbisyo para sa bayan Hindi rin niya nakalimutan talakayin ng usaping na darating na eleksyon ngunit, hindi tulad ng ilan, hindi nag-eendorso si Oquinena ng sinuman sa anumang posisyon sa gobyerno bagkus kinakampanya nya ang malinis at tamang pagpili ng mga kandidato. Hinimok din niyang ipagpatuloy ang pagdadasal na kahit ano pa mang kombinasyon o resulta ng na eleksyon ay hindi makalimutan na namumuhay ang publiko sa iisang bansa bilang Pilipino. (MCA/Sean Laynes PIA-Laguna)



