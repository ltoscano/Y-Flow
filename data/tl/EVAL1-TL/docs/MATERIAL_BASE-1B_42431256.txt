Oh, Laban Ka?!: Panawagang tulungan si Dick Israel dumami!
By Rey Pumaloy July 5, 2016
Nangunguna si Jhong Hilario sa mga local celebrities sa panawagan na damayan sa kalagayan ngayon ang character actor na si Dick Israel.
Matapos kumalat sa social media ang larawan ni Dick na pinost ng nagngangalang Sidemiod Francisco Datanaman para pukawin ang atensyon nang netizen sa aktor .Naka-tumb up sign si Datanaman sa photo katabi ang nakaupo at naka-tumb up sign din na si Dick. Sa caption nanawagan si Datanaman nang tulong para kay Dick dahil nasunugan raw ito sa Bagong Barrio Caloocan kung saan siya naninirahan ngayon.
Ang nasabing larawan rin ang pinost ni Jhong Hilario sa kanyang Instagram account para manawagan sa kanyang mga kasamahan sa industriya ng tulong sa aktor.
Sa ibaba nang larawan ay ang hubad na pang-itaas na katawan ni Dick na bagsak na dahil sa katandaan at karamdaman nito.
Nakasama ni Jhong si Dick sa 2013 highly acclaimed indie film na “Badil” na dinirehe ni Chito Roño. Ginampanan ni Dick ang role ng isang campaign agent para sa isang tinutulungang politician na tumatakbo sa kanilang lugar.
Tinatalakay ang barayan at korupsyon ng eleksyon sa kanilang lugar kung saan isa sa mga nagpapatakbo nito ay si Dick.
Makikita naman sa pelikula ang kapansanan at kalusugan ni Dick pero naibigay niya ang husay niya sa papel na ginagampanan.
Lumabas rin siya sa pelikula ni ER Ejercito, ang “Boy Golden” na entry sa MMFF nong 2013. Na-stroke si Dick nong 2010 at hindi na nanumbalik pa sa normal ang kanyang paglalakad at pagsasalita.

Saad ni Jhong sa kanyang panawagan sa Instagram: “nanawagan po ako sa mga kasamahan ko sa industriya… kailangan po ng tulong ng ating kasamahan na si Tito Dick Israel. Maraming salamat po. God Bless.
”Nanawagan naman ang ilan sa mga followers ni Robin Padilla sa kanyang Instagram account para kay Dick.
Sabi ni @misyell128 sa kanyang mensahe kay Robin, nakita raw niya ang post tungkol kay Dick at naaawa raw siya dito. Isa na itong simpleng mamayaman. Matanda na at nasunugan ito kaya puwede itong tulungan.
Inaasam naman ni @mvandersoon na matunugan ng mga kasamahan ni Dick sa industriya ang pagdamay kay Dick lalo’t kailangan nito ng pagkain, gamot at damit.
Isa raw sa hinahangaan nong dekada 80’s si Dick dahil sa husay nito bilang artista mapa-comedy man o kontrabida. Matapos raw itong magkasakit, nasunugan naman sa tinitirhan nito.
Wala sa Pinas si Robin at kasalukuyan nasa Japan para sa kanyang research kasama ang anak na si Ahmad Ali.
Walang tugon si Robin sa panawagan ng ilan sa kanyang followers pero siguradong pinakilos na nito ang kanyang mga kapanalig dito sa Pinas para saklolohan si Dick.



