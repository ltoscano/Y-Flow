
Teen Center sa bayan ng Odiongan, pormal ng pinasinayaan

March 29, 2016 Dinnes Manzo

ODIONGAN, Romblon, Abr 2 (PIA) --- Pinasinayaan kamakailan ang kauna-unahang Teen Center sa Mimaropa region na itinayo sa compound ng Odiongan National High School (ONHS) sa bayan ng Odiongan. Panauhing pandangal sa inagurasyon si Commission on Population Region 4 Director Lydio Espa単ol na nagbigay ng kanyang mensahe sa harap ng mga bisita, guro at mga mag-aaral ng paaralan.

Ayon kay Espa単ol, dahan-dahang nagtatayo ang POPCOM ng mga Teen Center sa buong Region 4 upang mabawasan ang mga risky behavior ng mga kabataan sa ngayon. "Alam niyo naman ang mga kabataan ngayon, sumasabay sila sa trends.

Kung meron kang girlfriend o boyfriend, akala nila nasa trend ka at dumideretso ito sa teenage pregnancy," paliwanag ni Espa単ol. Aniya, base sa datus ay pangatlo ang Pilipinas sa mga bansang may pinakamataas na bilang ng mga kabataang nabubuntis. "Another thing is, ayaw namin na ang mga kabataan ay mahinto sa pag-aaral dahil sa pagbubuntis," dagdag pa nito. Pinasalamatan naman ni Espa単ol ang mga tumulong sa kanila upang maitayo ang Teen Center sa bayan ng Odiongan kung saan naging katuwang nila sa proyektong ito ang Department of Education, Office of the Governor, Provincial Social Welfare and Development Office at Department of Health. Sa pahayag ni Trina Alejandra Firmalo na nagsilbing kinatawan ni Governor Eduardo Firmalo, sinabi nitong nagkaroon na ng training para sa ilang kabataan upang maging teen facilitator.

"Meron na tayong mga mag-aaral dito sa ONHS na marunong makipag-usap sa kapwa nila estudyante tungkol sa mga nararanasan nilang hirap bilang kabataan. Kung may problema ang mga kabataan, pwede silang sumanguni sa mga dumaan na sa training/workshop," pahayag ni Firmalo. Sa loob ng Teen Center ay maari nang maglibang ang mga estudyante habang break sa klase sapagkat meron ditong mga board games, black boards, projector, laptop, at television. Ikinatuwa naman ito ng mga guro at mga estudyante dahil maganda ang programang ito para sa mga kabataan upang makaiwas sa maagang pagbubuntis, malayo sa droga at iba pang uri ng bisyo.(PJF/DM/LBR/PIA-IVB/Romblon)



