ALAB: Ubusan ng lahi
By Al S. Mendoza June 20, 2016 Ubusan na wari ng lahi ngayon sa pagitan ng Cleveland at Golden State para sa NBA crown.
Patas ang engkwentro dahil samantalang sa teritoryo ng Warriors (Oracle Arena) ang winner-take-all Game 7, nasa Cavaliers naman ang buwelo.
Dalawang sunod kasing sinilat ng Cleveland ang Golden State, ang dumidepensang tsamp. Mantakin na nauna sa 3-1 ang Golden State. Isang panalo na lang sa huling 3 laro at tsamp muli ang Warriors.
Inakala ng lahat na tatapusin na ng Warrios ang serye sa Game 5 dahil sa Oracle Arena ang bakbakan. Mali. Teribleng bumalikwas ang Cavs.
Sa tig-41 puntos pareho nina LeBron James at Kyrie Irving, itinakbo ng Cavs ang 112-97 win para matapyas sa 3-2 ang abante ng Warriors.
Sunod ay sumubok sumandal sa kasaysayan ang Warriors. Mananalo muli sila sa Game 6 tulad noong 2015. Muli, mali.
Tumabo na naman ng 41 puntos si James sa Game 6 noong Biyernes para ihulma ang panalong 115-101 at tabla ang serye 3-3.
Bigla, nakaawang ang pintuan para sa Cavs. Sila na nga kaya ang kauna-unahang koponang galing sa 1-3 at mag milagrong maikamada ang panalong 4-3 sa libro ng NBA?
Hindi nga kaya magaya ang Cleveland sa 32 naunang koponan na bigo sa tangkang rebisahin ang kasaysayan?

Nasa kamay ni James ang kasagutan niyan.
Muli, Warrior si Pol Palakol.

Nagkantiyawan at sabi niyaâ€™y todo na: Tanghalian-kon-hapunan. Ako pa?



