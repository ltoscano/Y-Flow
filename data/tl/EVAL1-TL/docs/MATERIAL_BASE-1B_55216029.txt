I KNOW BETTER: Dennis at Kim, todo-lampungan sa pader, banyo, hagdan at sala!
By Jun Nardo June 10, 2016 Kim Domingo May boyfriend pa si Kim Domingo nang kunan ang pagsirku-sirko nila ni Dennis Trillo sa iba’t ibang parte ng bahay na gamit nila sa taping ng Juan Happy Love Story. Pero ayon kay Dens, imagination lang niya ‘yung landian at harutan nila ng baguhang artista.
Sa eksena, tinulungan sila ni Kim na maghanap ng bahay na titirhan. “Eh parang napraning si Juan. Tapos, akala niya lahat ng parte ng bahay gumagawa kami ng milagro doon,” saad ng aktor.
Depensa naman ni Dennis, propesyunal lang siya.

Bigay na bigay ba naman si Kim sa eksena nilang ‘yon? “Okey naman siya. Hindi naman siya nahihiya. And first time niyang gawin sa TV ‘yung mga ganoong eksena although nagawa naman daw niya sa movie nila ni Tom (Rodriguez), ‘yung Magtanggol,” chika pa niya.
Hindi naman ipinagkaila ni Dens sa unang interviews sa kanya na nagitla siya nang tumambad si Kim sa harap niyang naka-two piece at nagmumura ang boobay.
“Very gifted kasi si Kim. Physically,” rason ni Dennis. In-enjoy naman nila ‘yung maiinit na eksena nila ni Kim?
“Eh wala, Napilitan lang ako,” tugon ng premyadong aktor.
Saan-saan sila nagpaikut-ikot?
“Dyan sa pader, banyo, hagdan, sala. Enjoy na enjoy kasi bago ito para sa amin. Saka pag nakita naman ‘yung reaksyon ng mga tao kung paano nila kinuwento ‘yung bawat eksena, masaya naman. Naa-appreciate nila ‘yung ginagawa naming bago,” rason ni Dens.

Enjoy ba siya kasi very true to life?
“True to life? Hindi totoo ‘yon,” tanggi niya.
Hindi niya ginagawa sa bawat sulok ng bahay?
“Hindi, huh!” diin ni Dennis.
Sa interview na ‘yon kay Dennis, sinabi rin niyang hindi totoo ang tsismis na hiwalay na sila ng rumored girlfriend na si Jennylyn Mercado.
“Imagination lang nila ‘yon!” katwiran ni Dens.
Conan Stevens ng Game of Thrones, bumulaga sa Encantadia taping!
ROCCO at CONAN STEVENS
Ginulat ng isa sa cast ng TV series na Game of Thrones na si Conan Stevens nang dumalaw siya sa set ng coming GMA series na Encantadia. Si Conan ang gumanap sa two episodes ng first season ng GOT bilang Gregor Clenage.
Feeling tuloy ng Encantadiks, magkakaroon ng special appearance sa telefantasya si Conan.
Nagsimula na rin kasi ng taping ang programa at sa posts sa social media, magkasama sa eksena sina Marian Rivera at Rocco Nacino.
Pero sa eksena nina Yan at Rocco, present din ang character ni Imaw na naging sensation sa unang Encantadia. This time, nagkaroon ng transformation si Imaw dahil hindi na nakakatakot ang hitsura niya. Maamo na ang kanyang mukha’t lovable na ang dating, huh!



