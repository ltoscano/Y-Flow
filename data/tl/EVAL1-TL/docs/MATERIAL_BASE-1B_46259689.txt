DUNCAN ISINABIT NA ANG JERSEY
By AP July 13, 2016
SAN ANTONIO (AP) — Ginugol ni Tim Duncan ang halos dalawang dekada bilang tahimik na unos sa gitnang bakuran ng San Antonio Spurs franchise sa National Basketball Association, binalikat, binuhat ang team pataas na bihirang masilayan sa modernong American sports.
Sa pagtrangko ni Duncan, wagi ang Spurs ng five championships, umabante sa playoffs sa lahat ng kanyang 19 seasons at sinementuhan ang kampo na isa sa most successful franchises sa lahat ng sports.
At ngayo’y tinapos na ng walang kapaguran at reluctant superstar ang playing career. Ipinahayag ng 40-year old cager ang kanyang retirement kahapon (Manila time), na nagmarka sa katapusan ng panahon para sa Spurs at sa NBA.
“The greatest power forward ever,” paglalarawan ni Los Angeles Clippers’ Jamal Crawford sa bagong susuungang career ni Duncan.
Iilan lamang ang makikipanudyo.
No. 1 overall pick noong 1997 si Duncan at nakipagtambal kina coach Gregg Popovich, point guard Tony Parker at shooting guard Manu Ginobili para iangat ang Spurs sa solid franchise na hindi sukat akalaing makakaahon sa pagkalugmok tungo sa pagiging isa sa mga league’s superpowers.
Nanalo ang di palaasang si Duncan ng two MVP awards at isa sa tanging apat na players na nahanay sa NBA Finals MVP nang three times.

Siya’y 15-time All-Star, member ng All-NBA first team 10 times at isa sa tanging tatlong basketbolista – kasama sina Kareem Abdul-Jabbar at Robert Parrish – na may 1,000 win games sa kanilang career. Nasa fifth siya sa NBA’s career list sa blocks, sixth sa rebounds at 14th in scoring.
“The constant staple of their franchise,” sabi ni Cleveland Cavaliers LeBron James sa kaagahan ng taon.
Hindi naging malaki si Duncan sa endorsement deals o sa look-at-me press conferences, para maging anino sa public eye nang sumapaw sa kanya sina James at Kobe Bryant, na nagretiro na rin sa taong ito noong Abril pagkatapos ng 20 years, lahat sa Los Angeles Lakers. Pero lilisanin ni Duncan ang laro bilang isang tunay na higante ng liga, best power forward na naglaro rito.

“For us as players, we just enjoy and appreciate each other,” bigkas sa taong kasalukuyan din ni Bryant. “It’s not a matter of who’s better or who’s greater. You just accept the careers that you’ve had. I appreciate his career, and vice versa.”



