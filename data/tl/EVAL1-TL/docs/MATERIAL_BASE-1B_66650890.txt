66,870 ka kabataan bakunahan kontra polio

February 25, 2016 jemin Guillermo

SYUDAD SANG ROXAS, Capiz, Pebrero 25 (PIA6) â€“ Kapin sa 66,870 ka mga kabataan sa Capiz ang pagahatagan sang Oral Polio Vaccine sini nga semana.
Ang nasambit nga hilikuton sang Department of Health kag Provincial Health Office kaupod ang tagsa ka mga local Health Units sa Capiz ang nagsugod na sang Pebrero 22 sa paghatag sang bakuna kontra polio.
Ang kabataan nga indi pa makalab-ot sa lima ka tuig ang edad ang ginatraget para sa Oral Polio Catch-Up Immunization nga kampanya bilang pagpanghanda sa OPV Switch sa maabot nga Abril 27,2016.
Ang isa ka semana nga OPV Catch-Up immunization ang magatapos sa Pebrero 26.
Mahibaluan nga ang probinsya sang Capiz, Antique, Iloilo kag Negros Occidental ang apat sa mga lugar sa Rehiyon 6 nga nga prayuridad sa amo nga pagpangbakuna bangud sa manubo sini nga coverage sa amo nga kampanya maluwas pa sa kulang nga surveillance. (JCM/JBG/PIA6)



