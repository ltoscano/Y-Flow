PHELPS GIGIL NANG MAGTAMPISAW August 8, 2016
RIO DE JANEIRO (AP) — Tapos na ang kanyang flag-carrying duties, gigil na si Michael Phelps na umpisahan ang pagtatampisaw sa kanyang fifth Olympics.
Uumpisahan niya iyon ng Linggo sa 4×100-meter freestyle relay, ang titulong pipiliting mabawi ng Americans matapos habulin at silatin ng French noong 2012.
Isa sa highlights ng second day ng swimming sa Rio Games ang inaasahang debut ni Phelps, bagama’t makikihati sa spotlight si Katie Ledecky. Hahabulin ni Ledecky ang una sa inaasahang tatlong individual gold medals na sisikwatin niya, paborito rin sa 400 freestyle. Ang suspense lang ay kung mababasag niya ang sariling world record.
Naikuwintas na ni Ledecky ang una niyang medalya, inangklahan ang women’s 4×100 free relay sa silver-medal finish sa likod ng Australia nitong Sabado.
Gagawin ni Phelps, most decorated athlete sa Olympic history, ang parte niya sa men’s relay team.
“That’s something I’ve had the privilege ot be a part of since 2004, and I’m hoping to have the opportunity again,” wika ni Phelps.
Noong 2008, tinalo ng Americans ang French nang unahan ni Jason Lezak si Alain Bernard sa ikinasang fastest 100 split sa kasaysayan. Sa panalong iyon, nailatag ang record eight gold medals ni Phelps sa Beijing.
Apat na taon na ang nakakaraan, rumesbak ang French nang iwan ni Yannick Agnel si Ryan Lochte sa anchor leg.
Kasama si Phelps sa 4×100 free relay sa nakalipas na tatlong Olympics, kahit hindi kasama sa individual specialties niya ang 100 free. May 18 gold at 22 medals overall na naiipon si Phelps.



