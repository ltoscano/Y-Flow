Mayor, 6 pa dinampot sa graft By Al Jacinto July 6, 2016 ZAMBOANGA CITY â€” Dinakip ng pulisya ang isang alkalde at anim na iba pa, tatlo sa kanila ay pawang mga konsehal ng bayan ng Sibuco, Zamboanga del Norte.
Ayon sa ulat ng Zamboanga del Norte Police Office, dinakip umano si Sibuco Mayor Nurbederie Edding sa kanyang bahay sa Brgy. Santa Maria sa Zamboanga City nitong Lunes lamang.
Tatlong konsehal rin ng naturang bayan ang hinuli at nakilala itong sina Norbryan Bederi Edding, Nasser Sahi Mahamod at Absar Naing Caril. Gayun rin ang tatlong dating mga konsehal na sina Malik Mandi Tutuan, Jaapal Callon Dodong, at dating Association of Barangay Councils chairman na si Abbas Sulaiman Samson. Pinangunahan umano ni Insp. Joel Adajar ng Sibuco police force, ang pag-aresto sa mga ito sa bisa na rin ng arrest warrant na inilabas ng Sandigan Bayan 7th Division sa ilalim ng chairman nitong si Alexander Gesmundo dahil sa paglabag ng Sec. 3 (a) RA 3019 o Anti-Graft and Corrupt Practices Act.
Nabatid na agad ring naghain ng piyansang P30K ang bawat isa sa mga akusado.



