Pag-inspeksyon sa mga irigasyon prayoridad ng papasok na kalihim ng DA sa unang 100 araw nito

June 07, 2016

LUNGSOD NG KIDAPAWAN, North Cotabato, Hun. 7 (PIA)--- Prayoridad ngayon ng papasok na kalihim ng Department of Agriculture (DA) sa kanyang unang 100 araw ang pag-inspeksyon sa mga irigasyon sa buong bansa. Ayon kay incoming DA Secretary Manny Piñol, ito ay dahil sa isusulong niya ang communal irrigation sa Pilipinas na aniya ay makatutulong sa pagsisiguro ng kasapatan ng pagkain sa bansa. Giit ni Piñol, sa halip na magpatayo ng mga naglalakihang dam, mas mainam umanong magkaroon ng mga water pump lalo na sa mga sakahan sa matataas na bahagi ng bansa upang magkaroon ng mapagkukunan ng tubig. Binigyang-diin pa ng susunod na kalihim na sa pagsasaka, mahalagang bagay ang tubig at aniya, ito ang dapat pagtuunan ng pansin sa larangan ng agrikultura. (SJDuerme-PIA12)



