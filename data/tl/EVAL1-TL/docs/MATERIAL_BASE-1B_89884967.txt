HANDOG NG TZU CHI FOUNDATION ANG LIBRENG CLEFT PALATE OPERATION

ANG cleft lip ay isang pisikal na kapansanan na nakahiwalay ang dalawang panig ng itaas na bahagi ng labi at lumilitaw na parang makipot na bukas o pagitan sa balat ng itaas na labi. Ang paghihiwalay na ito ay madalas nakatuloy sa base ng ilong at kasama ang buto ng itaas na bahagi ng panga o itaas na bahagi ng gilagid. Ang naturang deformity ay mga facial at oral malformation na kailangang maisaayos upang magkaroon ng bagong pag-asa ang mga may kapansanan, sapagkat ito ang nagiging dahilan ng kanilang inferiority complex.
Malugod na ipinababatid ng inyong lingkod sa publiko na ang Buddhist Tzu Chi Foundation Philippines ay magbibigay ng “LIBRENG OPERASYON, LIBRENG GAMOT” sa mga pasyente na nagtataglay ng cleft lip at cleft palate.
Kapag ang isang bata ay may cleft lip o cleft palate at ang kanyang magulang ay walang kakayahan sa mga gastusin sa gamot, sa doktor at sa ospital, ngayon na ang inyong pagkakataon para masolusyunan ang matagal na ninyong problema.
Tumatanggap ang Buddhist Tzu Chi Foundation Philippines ng mga pasyente na may cleft clip o cleft palate. Kailangan ninyong magpa-register muna para maisama sa schedule ng operasyon.
Sa Metropolitan Medical Center, 1357 G. Masangkay Street, near Bambang Street, Manila gaganapin ang cleft clip o cleft palate sa darating na Abril 8 at 9, 2014.
Kung nais ninyong mabigyan ng atensyon medikal ng Buddhist Tzu Chi Foundation Philippines tungkol sa libreng operation at libreng prothesis, maaari po kayong mag-inquire at magpa-register ng inyong pangalan sa 76 Cordillera cor. Agno Sts., Brgy. Doña Josefa, Quezon City o kaya tumawag lamang sa numero, 7320001 local 633. Hanapin lamang po ninyo si Ms. Jenny.



