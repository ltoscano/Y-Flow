
BOOKIES SA CALAMBA AT FATMAN AT ROBIN

KUNG sa sine ay magkaalyado sina “Batman and Robin,” sa tunay naman na kaganapan ngayon ay may anghang sa pagitan nina “Fatman and Robin.”
Kamakailan ay nanawagan si actor (ex convict) Robin Padilla kay Fatman, este, Senate President Franklin Drilon na magbitiw na sa pwesto sanhi ng iligal na DAP (Disbursement Acceleration Program).
Si Drilon, parekoy, ay umaming nakatanggap ng P100 milyon mula sa DAP.
Kung suhol man ito o pabuya sa pagpapatalsik kay Corona, sina DAP (Drilon, Abad, PNoy) na lang ang nakaaalam!
Sa puntong ito, masasabi nating tumpak si Robin.
Kung siya nga naman ay ipinakulong ni noo’y Justice Secretary Franklin Drilon dahil sa pagiging mayabang at iligal na pagbitbit ng baril kaya tinaguring “Badboy,” bakit nga naman nananatili pa sa pwesto itong si “Fatman”?
Ang gahaman ay masahol na ‘di hamak sa mayabang!
Ang possession ng milyones na (iligal) na DAP ay higit na immoral keysa possession ng iligal na baril!
At ang pagiging Badboy o “Badman” na pinagtrabahuan ay higit na masama kaysa pagiging “Fatman” kung ito ay pinagnakawan!
Hmmmm, malinis naman yata si Drilon! Yakkks!
Saludo ako sa iyo, aydul Robin!
Sana magkaroon ka uli ng pelikula…Fatman versus Badman!
-o0o-
Mula sa mga kamay ni Vic Siman, ang pamamayagpag ngayon ng iligal na sugal na lotteng, bookies at maging sugal-lupa sa Calamba City ay napunta na kay “Boy Life.”
‘Yan ang tiniyak ng ilang opisyal mismo ng PNP Region 4-A.
Tumpak, parekoy, ang dati ay hindi kalakihang iligalista ay biglang pumaimbulog matapos maluklok noong halalan si Mayor Justin Marc Chipeco, anak ni 3-term mayor Joaquin “Jun” Chipeco.
Given na ‘yan! Ayon sa ating “tawiwit,” ang pinag-uusapan na lang ay kung totoo ba ang pumuslit minsan sa bibig ni Boy Life na “dummy” lang siya ng isang Chipeco!
Ha? Meganun? Si Mayor Justin Marc ba ang Chipeco na bossing mo, Boy Life?
Anyare? ‘Di ba malinis ang record ng Chipeco?
Sandali, parekoy, noong nakaraang buwan ay tinangka umanong ratsadahin ni Calamba City COP Supt. Marvin Saro ang ilang pwesto ni Life na pinamamahalaan noon ng mismong misis nitong si Evi.
Aba, eh, nang mag-text si Evi, ilang minuto lang ang lumipas ay may tumawag kay hepe.
Puro na lang, yes sir, opo sir ang sagot!
At umuwi sina hepe na bahag ang buntot! Hak, hak, hak!
Opps, baka naman tsismak lang . . .
Totoo ba ito, Kernel?



