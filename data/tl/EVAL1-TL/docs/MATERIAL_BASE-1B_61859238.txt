Bali Pure target ang 4th straight win By Robin Mendoza June 15, 2016
Tatangkaing ibulsa ng Bali Pure ang ikaapat na sunod na panalo sa pakikipagtuos sa Laoag sa Shakey’s V-League Season 13 Open Conference sa The Arena sa San Juan bukas.
Matapos matalo sa Air Force, kinuha ng Purest Water Defenders ang sunod na tatlong laro para umangat sa pangalawang puwesto katabla ng Jet Spikers. Kahit nakabalik na sina Alyssa Valdez at Grethcel Soltones mula sa kanilang European trip, ayaw magkumpyansa ni playing coach Charo Soriano sa laban nila sa alas-4:00 ng hapon.
“They have a very good middle attacker and very strong openers, we’ll really work hard and prepare training,” saad ni Soriano.
“Hindi naman sa full strength, lahat naman kami acceptance talaga marami pa kaming pagkukulang, individually and as a team, so ang magagawa namin is to really work harder,” dagdag niya.
Sinasamantala ni Soriano ang lalim ng kanyang mahuhugot sa bench na ginagawa niya ring paraan para lituhin ang mga kalaban.
“We wanted kasi to maximize Denden, Bea (Tan), Alyssa Eroa and also Ella de Jesus, we all know that these four people are really good defenders so right now we’re trying to switch it up,” sabi niya.
“For us naman po we’re very, very flexible, each in every game may mga changes and that’s good for us and it’s gonna be harder for the teams also to see na kung ano ang gagawin naming mga plays,” dagdag niya.
“Because if the deep bench that we have we can really switch things up, a defender can be an attacker,” pagpapatuloy ni Soriano. “Medyo nakakahinga kami ngayon kasi medyo malalim na ang bench, marami nang magagamit.”

Samantala, galing sa morale-boosting na panalo ang Laoag, na tinalo ang noo’y undefeated na Air Force, 25-14, 25-23, 25-23.
Umaasa si Power Smashers coach Nes Pamilar na sa pag babalik nila Jovielyn Prado at Jan Galang mula sa Intercollegiate sa Baguio, ay sapat ang kanilang armas laban sa star-studded na kopunan ng Bali Pure.
“Ngayon buo na kami so ‘yung ineensayo namin mailalabas na namin sa laro,” saad niya.
Sa ikalawang laro ay susubukang makabangin ng Air Force sa mapait na talo sa pakikipagdigma nito sa National University.
Nagtaas ng putting bandila ang Jet Spikers nang tuldukan ang kanilang three-game winning run pero umaasa si Air Force coach Jasper Jimenez na agad silang makakabawi.
“Kailangan talaga mag-step up kami sa next game, malakas talaga ang NU kaya kailangan lumaban kami,” sabi niya.
“Kailangan mag-enjoy sila kasi parang nagiging still sila sa loob ng court,” dagdag niya.
Bibitbitin nina veteran spikers Judy Caballejo at Joy Cases, samantalang ang 6-foot-3 recruit na si Dell Palomata ay makakabalik na sa laro matapos ayusin ang personal issues niya.
Ang Lady Bulldogs naman ay sasakay sa momentum matapos talunin ang Iriga, 25-15, 25-16, 25-18 noong Lunes.



