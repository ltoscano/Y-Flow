
P33- Milyong pisong proyektong pang-imprastraktura, pinakikinabangan na ng mga magsasaka sa Agusan del Norte

February 26, 2016

BUTUAN CITY, Peb. 26 (PIA) - May kabuuang tatlumput-tatlong milyong pisong (P33-M) natapos ng proyektong pang-imprastraktura mula sa Department of Agrarian Reform o DAR ang pinakikinabangan na ngayon ng mga magsasaka at miyembro ng Baleguian Organic Farmers Irrigatorâ€™s Association o BOFIA sa Barangay Baleguian sa bayan ng Jabonga sa Agusan del Norte.
Sa isinagawang turned-over ceremony, sinabi ni DAR Regional Director Julita Ragandang na ang natapos ng communal irrigation system o CIS ang nagpapatubig na ngayon sa may isandaan at walumpung (180) ektaryang sakahan doon.
Sa kanyang mensahe, binigyang diin ni Director Ragandang ang pangako na patuloy na makikipagtulungan ang DAR sa National Irrigation Administration o NIA at sa mga lokal na pamahalaan sa pagdadala ng higit pang pag-unlad sa mga agrarian reform communities.
Nagpahayag naman ng lubos na pasasalamat si BOFIA Chairman Winefredo Maldo sa naturang proyekto ng DAR na pinakikinabangan na ng may isandaan at labingwalong (118) magsasaka sa naturang barangay.
Ang naturang mga proyekto ay mula sa Agrarian Reform Infrastructure Support Project 3 ng DAR.

(Joie L. Ceballos, DAR-13/PIA-Caraga)



