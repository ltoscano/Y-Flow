Lasting peace, abot-kamay na — Bello…BILATERAL CEASEFIRE SA AGOSTO By Aries Cano June 26, 2016
Very upbeat at positibong-positibo ang incoming Duterte administration na magkakaroon na nang talagang pinal na usaping pangkapayapaan sa pagitan ng gobyerno at grupong makakaliwa sa hinaharap.
“Ang pinakamahalaga doon mayroon din kaming agreement o kasunduan na upon formal resumption ng peace negotiations ay magkakaroon ng bilateral ceasefire ‘yan ang pinakamahalagang info sa aming usapang pangkapayapaan the declaration of ceasefire, tigil putukan sa pagitan ng ating pamahalaan at ang CPP-NDF-NPA,” pahayag ni incoming Department of Labor and Employment (DOLE) Secretary Silvestre Bello III na siya ring pinuno ng government panel sa usapang pangkapayapaan sa pagitan ng mga rebeldeng grupo.
Ipinagmalaki pa ni Bello na mataas ang kanyang kumpiyansa na makakamtan na ng Pilipinas sa wakas ang pinapangarap na “lasting peace” sa bansa. “For the first time in my career as a negotiator, ngayon lang ako napaka-confident, very hopeful na finally what we have been dreaming for, what the Filipino people have been dreaming for… in achieving the lasting peace in our country.
Sana po sa pagtutulungan ng lahat magagawa natin ang hindi natin inaasahang na magagawa pati na noong nakaraang panahon,” pahayag pa ni Bello.
Matatandaan na kamakailan ay nagtungo sa Oslo, Norway si Bello kasama sina Secretary Jess Dureza at dating congressman at ex-secretary Nani Braganza upang maisagawa ang preliminary o exploratory talk sa pagitan ng mga rebeldeng grupong Communist Party of the Philippines-National Democratic Front (CPP-NDF) sa Oslo.
Ipinaliwanag ni Bello ang sequencing kung ano ang unang makakamit kung ito ang pagdedeklara ng tigil-putukan bago sa pagpapatuloy ng usaping pangkapayapaan.
Dinagdag nito na sisimulang muli ang pag-uusap sa Hulyo kaya malamang na makapagdeklara ng ceasefire sa unang bahagi ng Agosto kaya naman inaasahang mababawasan ang bilang ng mga titimbuwang sa magkabilang kampo.
“Magre-resume na kami ng July then immediately after resumption magde-declare na kami ng ceasefire… early week of August asahan na natin na magkakaroon ng bilateral ceasefire sa pagitan ng dalawang panig.
“Mawala na ang patayan, mawala na ang kaguluhan and there will be peace in our country for as long as we continue talking until we finally achieved what has been deem by the Filipinos for lasting peace in our country,” pagtatapos ng opisyal.



