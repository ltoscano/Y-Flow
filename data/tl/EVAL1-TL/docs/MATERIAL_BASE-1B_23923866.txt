SPO1 Macaraeg sasabak sa Arnold Amateur Asia August 9, 2016 Si SPO1 Jayson Macaraeg ng Angeles City Police Station, PRO 3 (kanan) nang mag-courtesy call ito kay Philippine National Police chief Ronald Dela Rosa sa Camp Crame nitong Agosto 8, 2016. Si Macaraeg ay representante ng bansa sa gaganaping Arnold Classic Asia Multi-Sport Festival sa Hong Kong ngayong Agosto. (PNP Facebook page).
Handa nang sumabak si SPO1 Jayson Macaraeg kabilang ang iba pang pulutong ng mga atleta sa gaganaping Arnold Classic Asia Multi-Sport Festival bilang kinatawan ng bansa.
Si Macaraeg na miyembro ng Philippine National Police at nakabase sa Angeles City Police Station, PRO 3, ay ilang beses nang sumali at humakot ng parangal mula sa iba’t ibang body-building competitions sa bansa.



Ang sports fest na gaganapin ngayong Agosto 19-21 sa Hong Kong ay magtatampok ng live sports, health and fitness workshops at activities, maging ang sports stars – mula chess at ang Rubik’s cube hanggang table tennis, arm wrestling, tai chi at martial arts. Ito ay dadaluhan ng global superstar at political leader na si Arnold Schwarzenegger. Ang Arnold Classic Asia ay bahagi ng Arnold Classic, o mas kilalang Arnold Schwarzenegger Classic, ay nagsimula noong 1989 na itinatag ni Schwarzenegger. Ito ay isang kumpetisyon ng pinakamahuhusay na professional bodybuilders sa buong mundo – babae man o lalaki.



