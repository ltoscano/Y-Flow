DepEd Sec. Luistro, nanguna sa Brigada Eskwela Kick-off sa Nueva Vizcaya

May 30, 2016 Ben Moses Ebreo

BAYOMBONG, Nueva Vizcaya, May 30 (PIA) -- Pinangunahan ni Department of Education (DepEd) secretary Armin Luistro ang nationwide kick-off ng Brigada Eskwela sa lalawigan ngayong araw. Si Luistro na sinalubong ng mga DepEd teachers at provincial officials sa bayan ng Aritao kaninang umaga ay tumulak papuntang barangay Pingkian sa bayan ng Kayapa partikular sa Pingkian Elementary at National High Schools (PENHS) kung saan dinaluhan nito ang isang programa para sa pag-uumpisa ng Brigada Eskwela sa bansa. Nagpamudmod din ng mga library materials si Luistro sa nasabing paaralan para sa mga mag-aaral.

Inaasahan ding makikipagpulong sa mga DepEd teachers si Luistro ngayong hapon upang pakinggan ang kanilang hinaing at problema sa Nueva Vizcaya.

(ALM/BME/PIA 2-Nueva Vizcaya)



