LIBRENG PROSTHESIS AT SEMINAR TRAINING HANDOG NG TZU CHI FOUNDATION PHILIPPINES

Tweet

KAPAG may nangyaring sakuna o trahedya, asahang naka-agapay kaagad ang mga dedikadong miyembro at volunteers’ ng Buddhist Tzu Chi Foundation Philippines. At kung may nangangailangan ng tulong, agad nilang ipinapadama ang pakikiisa at pagkalinga.
Ayon kina CEO Alfredo T. Li at Dr. Chung Lai Chun, “If everyone exercises the love in their heart, then goodness and blessings will accumulate, creating a cycle of kindness.”
Ang Buddhist Tzu Chi Foundation Philippines ay nagbibigay ng libreng prosthesis sa kamay. Kailangan lamang na mayroong at least 6 inches na natitira sa braso ng putol na kamay, upang may makapitan ang prosthesis.
Kapag nalagyan na ng prosthesis, ang Buddhist Tzu Chi Foundation Philippines ay magbibigay ng libreng physical therapy sessions upang ang dating putol na kamay ng pasyente ay makapagsusulat nang maayos, makakakain na tulad ng dati at maigagalaw pa nilang mabuti pati mga daliri.
Kapag kayo’y hindi nakapagtapos ng high school, ang Tzu Chi ay nagbibigay rin ng libreng seminar training at transportation allowance (round trip) para sa mga nagnanais mag-aral ng kanilang special courses: Dentist Aide o Dentist Assistant, sewer at merchandiser.
Ang magandang balita! Ang mga nagtapos ng training ay agad-agad na may mapapasukan dahil panatag ang kalooban ng mga employer kapag ang mga kawani ay nanggaling sa Tzu Chi training.
Sa kasalukuyan, hindi lamang ang mga Filipino-Chinese ang bumubuo sa Tzu Chi Foundation Philippines kundi dumarami na rin ang bilang ng mga Filipinong nagboboluntaryong tumulong sa mga nangangailangan sa bansa. Tama si Master Cheng Yen, “There is a kind heart in each of us. If inspired, the love in us will be kindled.”



