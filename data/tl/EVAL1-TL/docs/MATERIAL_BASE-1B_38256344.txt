Unang tapak ni VP Leni sa cabinet meeting By Bernard Taguinod July 11, 2016
Dadalo sa kauna-unahang pagkakataong cabinet meeting si Vice President Leni Robredo ngayong araw na ito sa palasyo ng Malacañang na pangungunahan na ni President Rodrigo Duterte.
Ito ang kinumpirma ng tagapagsalita ni Robredo na si Georgina Hernandez.
“VP Leni’s schedule for Monday has been cleared for her to be able to attend the Cabinet meeting,” ani Hernandez. Noong Huwebes ay pormal na itinalaga ni Duterte si Robredo bilang chairperson Housing and Urban Development Coordinating Council (HUDCC) na posisyong hinawakan nina dating Vice President Noli de Castro at Jejomar Binay.
Sasamantalahin umano ni Robredo ang pagkakataong ito para personal na makilala ang lahat ng miyembro ng gabinete ni Duterte na ang karamihan ay makakasama niya sa unang pagkakataon.
“She is also looking forward to get to know and work with the other Cabinet members,” ayon sa tagapagsalita.



