Mga opisyal, kawal ng 7ID nagbisikleta para sa malinis na Halalan

March 28, 2016 Joselito S. Libranda

BALER, Aurora, Marso 28 (PIA) -- Mahigit sa 100 opisyal at kawal ng Army 7th Infantry Division o 7ID ang nagbisikleta kamakailan mula Bongabon, Nueva Ecija hanggang Baler, Aurora para sa malinis na Halalan. Ayon kay 7ID Commander Major General Angelito De Leon, may kabuuang 81 kilometro ang nilakbay ng mga siklista kung saan may apat na stopover: ang Maria Aurora Shrine sa Bongabon, Villa Aurora Elementary School sa Maria Aurora, barangay Diteki sa San Luis, at Diteki Elementary School sa San Luis. Pagsapit sa barangay Sabang sa Baler, ang mga biker ay binigyan ng boodle fight na pinangunahan ng 56th Infantry Battalion, na kabahagi ng pangkat na nagbisikleta. Dagdag pa ni De Leon, suportado ng 7ID ang Commission on Elections sa naisin nitong magkaroon ng maayos at ligtas na Halalan dahil bahagi ito ng kanilang mandato na paglingkuran at protektahan ang mamamayang Pilipino. (CLJD/JSL-PIA 3)



