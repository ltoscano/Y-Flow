Valdez hirap pumili By Robin Mendoza July 6, 2016 V-League o Asean U Games ?Pinag-iisipang mabuti ni Alyssa Valdez kung lalaro sa BaliPure para sa 3rd place match ng Shakey’s V-League Season 13 Open Conference, o sumama sa Ateneo team para sumabak sa Asean University Games sa Singapore.
“Wala pa ring final decision, hindi ko pa alam,” tanging sambit ni Valdez hinggil sa kung saan siya lalaro. Ang V-League ay nakapahinga na simula kahapon bilang pagbi bigay-daan sa FIBA Olympic Qualifying Tournament na tatagal hanggang July 10 sa MOA Arena.
Magbabalik ang V-League action kung saan magsasagupa sa titulo ang Air Force at Pocari Sweat sa July 13.
Habang ang Game Two ay nakatakda sa July 16 at kung magkakaroon ng Game Three lalaruin ito sa July 19.
Pero, may conflict sa iskedyul ng Asean U Games, dahil tatakbo ang torneo mula July 11 hanggang 16.
Gayunpaman, naniniwala ang 23-anyos at UAAP MVP na anuman ang maging desisyon niya ay maiintindihan ng kanyang mga kasama.



