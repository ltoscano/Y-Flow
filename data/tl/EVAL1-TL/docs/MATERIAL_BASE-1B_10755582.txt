BIR tax campaign kick off, inilunsad; P.5B koleksiyon target ngayong taon

February 26, 2016

 LUNGSOD NG BATANGAS, Pebrero 26 (PIA) --Isinagawa ng Bureau of Internal Revenue (BIR) RDO 058 ang kanilang tax campaign kick off na sinimulan sa pamamagitan ng isang motorcade na sinundan ng forum sa Provincial Auditurium sa lungsod na ito. Sinabi ni Joseph Catapia, hepe ng RDO 058 na ang buwis ang maituturing na lifeblood ng ating pamahalaan sapagkat dito nagmumula ang mga pondong ginagastos sa lahat ng mga proyektong pangkaunlaran ng pamahalaan.

Aniya, noong nakaraang taon ay nakakalap ang kanilang tanggapan ng P4.04B na buwis mataas ng 19.12 porsyento o P648.45M sa nakolektang P3.392B noong 2014.

Sinabi naman ni BIR Assistant regional director Clavelina Nacar, ang RDO 058 ay isa sa may pinakamataas na koleksyon hindi lamang sa buong District 9 kundi sa buong bansa. Nanawagan din si Nacar sa lahat ng mga taxpayer na maging matapat sa pagbabayad ng buwis sapagkat napakaimportante nito. Upang makamit naman ang target tax collection masigasig na magsasagawa ang ahensya ng public awareness campaign na kinabibilangan ng digital ad,social media,print ad at ang website na know your taxes ph. Alinsabay din nito ang pagsasagawa ng regular na briefing para sa mga target na taxpayers, work study sa proseso ng business registration at pagsasagawa ng focus group discussion sa mga ilang taxpayers kaugnay ng implementasyon ng ilang mga proseso. Samantala, isinagawa naman ni Gng. Nilda Zamudio mula sa Assessment Division ang mga proseso bagong electronic filing sa kanilang tanggapan. Sumunod dito ang sabayang pagbigkas at paglagda ng pledge of support ng mga taxpayers at opisyal ng BIR.(BHABY P.

DE CASTRO-PIA BATANGAS)



