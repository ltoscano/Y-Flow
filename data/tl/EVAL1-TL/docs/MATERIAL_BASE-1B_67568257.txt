VAKY NY FEFILOHAN'I SISAONY AO AMPAHITROSY
TONDRAKY NY RANO
NY TANIMBARY 350 HA SY TANIMBOLY 150 HA

Vaky ny fefilohan'i Sisaony. Tao amin'ny faritr'Ampahitrosy izany no nitranga ny alarobia 15 febroary tolak'andro lasa teo araka ny fanazavana azo avy etsy Ambatomena. "Hatramin'izao aloha tsy nisy ny aina nafoy ary tsy nisy ny traboina!"1 hoy kosa ry zareo ao amin'ny Fivondronana Antananarivo-Atsimondrano. Araka ny tombatombana dia tanimbary 350 ha no tondraky ny rano ary tanimboly 150 ha kosa no simban'ny rano.

Fokontany efatra - Ambarindehilahy, Ampamoabe, Ambohidranony, Ambatomasina - no voakasiky ny rano tondraka tamin'izao fefiloha vaky izao. Eo amin'ny 55m2 ny fefiloha vaky. Ahiana3 hitatra izy io raha mbola kaohin'ny rano. Eo amin'ny 1,5m ka hatramin'ny 2m kosa ny haavon'ny fefiloha rimbona lasan'ny rano. Efa eo am-pijerena akaiky ity fefiloha vaky ity ry zareo ao amin'ny Asa Vaventy sy ny Fivondronana Antananarivo-Atsimondrano.

Saika ireo vary vakiambiaty4 no voa mafy tamin'izao voina izao. Voalaza kosa anefa fa tsy dia naninona loatra ireo tanimboly voan'ny rano. Noho ny fotaka mandrevo, sahirana ny fifamoivoizana eo amin'ny PK 6+400 amin'ny lalana mankany Amapahitrosy.5 Tokony tsy ho azon'ny fiara vaventy lalovana izy io araka ny fanamarihana tao amin'ny Fivondronana Antananarivo-Atsimondrano.

Somary nidina kely ny ranon'i Sisaony sy Ikopa omaly. Na izany aza, tokony ho mailo ihany.6 Tsy fantatra mantsy ny afitsoky ny orana.

H.R.
