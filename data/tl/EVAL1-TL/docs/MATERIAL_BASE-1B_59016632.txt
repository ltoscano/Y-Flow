
CONGRATS, CONG. MANNY!

WAGI muli ang ating Pambansang Kamao na si Congressman Manny ‘Pacman’ Pacquiao laban sa napakahusay na Amerikanong boksingero na si Chris Algieri kahapon sa bansang Macau.
Tama ang pahayag nitong si Algieri na mas mabilis siya sa ilang mga nakalaban ni Pacman tulad nung si Timothy Bradley. Ipinakita nitong si Algieri na mas matulin nga siya – unang round pa lang tumatakbo na paatras.
Sa mga nakalaban ni Pacman na mas matangkad sa kanya ay kakaiba itong si Algieri dahil noon, aatras pa lang sila kapag nakatikim na ng lakas ng kamao ni Pacman.
Pero si Algieri ay napakatulin talaga sa pag-atras sa unang sigwada pa lang ng laban kahit na hindi pa nito natitikman ang lakas ng suntok ni Pacman. Napakalalaki ng hakbang paatras. Tragis na ‘yan!
Sa muling pagkakataon sa karera ni Pacman ay ipinamalas niya ang kanyang aral na natutunan nang siya ay makatulog sa laban dahil sa gigil na mapabagsak ang beteranong boksingero na si Juan Manuel Marquez.
Panalo na noon si Pacman kaya lang nakasuntok pa ng buenas itong si Marquez na basag na ang bodega at ilong ng mga oras na iyon. Akala nga ng marami noon ay tepok si Pacman dahil matagal na nakadapa at hindi kumikilos.
Ilang laban na ang sinuong ni Pacman matapos ang mapait na karanasan na iyon pero ibang-iba na ang estilo niya. Hindi na siya sugod nang sugod, wala na siyang gigil sa katawan.
Siguro naman ay kakana na itong si Floyd ‘Baklito’ Mayweather, Jr. na wala ring talo tulad ni Algieri. Dakdak kasi nang dakdak itong si Mayweather pero ayaw naman lumaban.
Muli, ang pagbati kay Cong. Manny Pacquaio! Tumahimik na naman ang buong bansa dahil sa bakbakan nina Pacman at Algieri. Paano naman kasi, sabay nanood ang mga pulis at kriminal, sabay din nanood ang mga sundalo at rebelde.
Syempre, tulad ng dati. Hindi natatapos ang laban ni Pacman sa boksing dahil mas matindi na naman ang bakbakan na nakaabang kay Pacman laban sa reyna ng Bureau of Internal Revenue (BIR) pagbalik ng bansa. Gooduck, Manny!



