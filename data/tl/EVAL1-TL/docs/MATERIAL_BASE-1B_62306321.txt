
HEPE NG CALOOCAN POLICE, TRAFFIC MAN

ETO pa ang isang kabibiliban mo kay Senior Supt. Bernard Tambaoan, hepe ng Caloocan City Police.
Kaya tama lang na maging partner nito sa serbisyo-publiko si Mayor Oscar “Oca” Malapitan kasi iisa ang kanilang direksyon: ang maiayos ang lungsod, maging lalong mapayapa ito at mas maunlad pa.
Tiyak marami pa ring tulad ni Col. Tambaoan sa hanay ng Philip-pine National Police ang talagang dedicated at tapat sa kanilang mga tungkulin pero hindi natin maiwasang ‘di bigyan ng pansin ang kagalingan ng opisyal na ito.
Hindi lang isa kundi dalawang beses natunghayan ng inyong ling-kod kung paano nagsi-set ng magandang ehemplo itong si Col. Tam-baoan sa kanyang nasasakupan.
Talagang nakatutuwa at nagbibigay ng inspirasyon sa iba ang makita siya na mismong nag-aayos ng daloy ng trapiko sa mga pangunahing kalsada sa lungsod, lalo na sa Monumento area at Samson Road.
Komo sobra ang problema sa trapiko sa mga lugar dahil sa kabi-kabilang road works tulad ng mga naunang nabanggit, hindi na n’ya inantay na ayusin ito ng ibang traffic enforcers, siya na mismo ang lumabas ng kanyang opisina at personal na nag-direct ng trapiko na tunay na ikinamangha ng mga motorista at maging ng jeepney at bus drivers.
Maging ang inyong lingkod ay saksi sa pagiging traffic man nitong si Col. Tambaoan na talaga namang tutok na tutok sa pagsasaayos ng daloy ng trapiko, ‘di alintana ang minsang umambon at biglang uminit ang panahon.
Basta siya walang pakialam at nandoon siya sa gitna ng kalsada bilang traffic man. Ang galing,’di ba?
Sa totoo lang, ‘ala siyang kaaydi-idea na sinusulat ko ang aking na-saksihan tungkol sa kanya, kasi nakarating sa atin na talaga palang hands on itong si Col. Tambaoan sa trabaho n’ya.
Gusto niyang may resulta agad kaya naman kung alam niyang hindi agad matutugunan ng mga tauhan niya, siya na agad ang kumikilos. Eh talagang bibiliban mo nga ang taong ito.
Atin ding napag-alaman na kaagapay siya ni Mayor Oca noong kasagsagan ng habagat at bagyong Maring. Habang lumulusong sila sa baha, kasama ang iba pang lokal na opisyal, upang maipamigay ang relief goods sa mga libong pamilya na nasa evacuation centers.
Masasabi nating s’werte si Mayor Oca kasi may opisyal ang lungsod na tulad ni Col. Tambaoan na tiyak na maglilingkod nang mahusay para sa kaayusan ng Caloocan o si Col. Tambaoan kasi may alkalde na todong magbibigay ng tulong at all-out support sa pulisya.
Pero ang malinaw na panalo at masuwerte ay ang buong syudad at ang mamamayan nito dahil sigurado silang makatutulog nang mahimbing sa gabi dahil tiyak na laging mapayapa ang kanilang lugar at lalong magiging maunlad ang Ca-loocan dahil may Col. Tambaoan na sila, may Mayor Oca pa!
Siyempre at kahit saan naman hindi sila magiging matagumpay sa kanilang misyon kung sila lang ang kikilos, kailangan nila ang suporta ng lahat, ng mga opisyal at empleyado, barangay leader at buong mamamayan ng lungsod.
Okidoks!



