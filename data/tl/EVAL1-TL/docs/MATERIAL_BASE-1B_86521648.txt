Gonzales, Garma buhol pa rin sa tuktok By Ramil Cruz June 24, 2016
Balik ang bangis na porma nina seventh seed GM Jayson Gonzales at 12th seed IM Chito Garma nang pisakin ang round four opponents upang magkabuhol pa rin sa tuktok noong Miyerkules ng gabi sa Battle of the Grandmasters 2016 National Chess Championships-Grand Finals menâ€™s division sa PSC National Athletes Dining Hall ng Rizal Memorial Sports Complex.
Kinunan ni Gonzales ng dalawang buong puntos ang pinisak niyang si fourth seed US-based GM Rogeio Barcenilla Jr., samantang hindi umubra sa former University of Manila standout at Smart coach na si Garma si 11th seed National Master Emmanuel Emperado.
May six points each na sina Gonzales at Garma kung saan naka-draw sa third round ng una si sixth seed IM Haridas Pascua habang ang huli ay nakatabla kay top seed GM John Paul Gomez sa torneo na ang top three finishers ang sasama sa dalawang isi-seeded ng National Chess Federation of the Philippines na pasusulungin sa 42nd World Chess Olympiad 2016 sa Setyembre 1-14 sa Baku-Azerbaijan. Base sa tourney rules, ang win ay may equivalent na two points, sa makaka-stalemate ay 1.5 pts., sa naistelmeytan ay 0.5 at sa loser ay 0.0.
Solong may 5.5 si fifth seed GM Eugenio Torre, misyong mabawi ang korona na hinawakan noong 2014, na madaling hinakbangan si 10th seed NM Hamed Nouri. May 5.0 sina eight seed IM Paulo Bersamina, 14th seed untitled John Marvin Miciano at second seed GM Rogeio Antonio, Jr.



