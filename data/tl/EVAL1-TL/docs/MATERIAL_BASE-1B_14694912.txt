ANG MGA AXELROD AT PENN SA HQ NI ANGARA

NAGKATAPAT ang mga chief strategist na sina David Axelrod at Mark Penn sa 2008 Democratic Presidential Primaries para sa kampanya ng magkaribal na sina Barack Obama at Hillary Rodman Clinton.
Base sa lumabas na artikulo sa The New York Times, advertising man o Ad Man si Axelrod.
Nagagawa niya na mailagay sa loob ng 30 seconds ang buong buhay o naratibo ng isang tao o kandidato. Pollster ang pagturing kay Penn. Mabusisi siya sa mga datos at inaalam niya kung anong mga mensahe at isyu ng kanyang kandidato ang makakukuha ng boto.
Sa simula pa lang ng naturang primaries, ang malalawak na tema ng “change” at “hope” at isang magandang kwento ang dala-dala ni Obama habang “experience,” pragmatismo, at mga natatanging programa at plataporma naman ang kay Clinton.
Dahil sa mahusay na direksyon at desididong estratehiya at taktika nina Axelrod at Penn para sa kanya-kanya nilang kandidato, naging gitgitan at humaba ang labanan nina Obama at Clinton para makuha ang nominasyon ng kani-lang partido.
At alam na natin kung sino kina Obama at Clinton ang nanalo.

NASA headquarters ba ni Team PNoy senatorial candidate Edgardo “Sonny” Angara ang mga Axelrod at Penn ng kampanya para sa darating na eleksyon?
Makikita sa brand ni Angara ang “Senador Solusyon” ang pagiging positibo at pagkakapareho sa “change” at “hope” ni Obama pero hindi siya eksklusibo rito. Kung titingnan ang kanyang record sa Kongreso bilang Aurora representative, mamamalas na hinog na hinog na siya sa karanasan dahil sa paglikha ng mahigit 200 panukala (na naisabatas ang ilang porsiyento tulad ng Universal Kindergarten Act at Expanded Senior Citizens Act) na may kinalaman sa edukasyon, trabaho, at kapakanang panlipunan ng mamamayang Filipino (katulad din ng “experience” at pragmatismo ni Clinton).
Naging dikit ang tunggalian nina Obama at Clinton sa kanilang primaries dahil nahahati ang damdamin ng maraming delegado sa pagpili. Pareho nilang gusto ang dalawang kandidato at kung maaari lang sanang mapagsama ang mga pakete nina Obama (change) at Clinton (experience) sa tatanghalin nilang nominado.
Mapalad tayong Pinoy electorate ngayong midterm elections dahil may isang kandidato na Edgardo “Sonny” Angara na bitbit ang positibong mensahe ng solusyon at may track record ng siyam na taon na pag-aakda ng mga importanteng batas para sa bansa at mamamayan.
Siya ang kaisahan nina Obama at Clinton, ng pagbabago at karanasan.
I think po.



