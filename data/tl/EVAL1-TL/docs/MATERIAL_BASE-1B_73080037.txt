3-CHILD POLICY
Putol-ari ‘pag lumabag -- Digong By Aries Cano, Malou Cablinda June 28, 2016
Iginiit ni President-elect Rodrigo Duterte na itutulak nito nang mahigpit ang programa ng family planning sa ilalim ng kanyang administrasyon.
Partikular aniyang ipatutupad ang 3-child policy sa Pilipinas.
Naniniwala si Duterte na malaking bagay ang magagawa ng family planning sa paglago ng ekonomiya ng bansa. “I will reinstall the program in family planning two, three (na supling) tama na ‘yan. So, the social workers must be proactive,” pagdidiin ni Duterte sa talumpati nito sa huling flag-raising ceremony nito bilang Davao City mayor. Pabiro pang sinabi ni President Digong kapag lumampas aniya sa tatlo ang anak ng isang mag-asawa o kapag umabot pa ng lima ay mas mabuting putulin na ang ari ng mister. “…kasi hindi talaga kaya mag-anak pa ito wala namang trabaho susmaryosep, better shape up,” dagdag nito.
Ipinunto pa nito na kung maisasaayos ang sitwasyon ng bansa, magiging maayos din ang kalidad ng buhay ng mga mamamayan.
Binanggit ni Duterte na hindi nito makakasundo ang simbahan sa nasabing usapin dahil magkaiba talaga sila ng pananaw pagdating sa isyu ng family planning.



