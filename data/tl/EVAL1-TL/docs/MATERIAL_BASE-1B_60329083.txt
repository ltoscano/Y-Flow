
MADRAMANG PAGSUKO NI NAPOLES AT ANG PORK BARREL

HAYAAN naman po nating ihayag ng ating mga mambabasa ang kanilang mga saloobin lalo na ukol sa pork barrel scam.
HARAKIRI SA MGA TIWALI
Harakiri para sa mga sangkot sa pork barrel scam? Sa mga Japanese o Hapon, dala ng labis na hiya o pagkakapahiya nila sa lipunang kanilang ginagalawan ay naging kostumbre na sa kanila ang mag-“suicide” o magpatiwakal sa pamamagitan ng pagtarak ng “samurai” sa kanang bahagi ng kanilang tiyan.
Marahil ‘yung mga “se-nador” na sangkot sa “pork barrel scam” na ito na ayaw na lumantad para ‘di na mapahiya pa pero ayaw namang umamin at ipaalam na sila’y gumawa ng mga pagnanakaw sa taong bayan ay pwede na rin ninyong iaplay ito at subukan para ‘di na kayo mapahiya nang labis sa mga taumbayan. Para sa mga Hapon, ang prosesong ito ay isang karangalan! Bakit ‘di ninyo subukan ito, mga mahal na senador? Mga magnanakaw sa ating bayan! Nakahihiya po kayo! Pondo na maaaring makatulong sa mga mamamayan ay ninakaw at pinagsamantalahan pa ninyo? Mga wala kayong hiya at awa. Salamat po. Concerned citizen. 0943825….
UTOS NABALI
Ang utos ni PNoy ay i-abolish ang PDAF, & not to amend, reform, or replace it with another system. Pati Vice-President may malaking pork din pala. Mga lawmaker na sangkot sa imbestigasyon ng pork barrel scam, ay mag “LEAVE OF ABSENCE” muna. Abolished na ang name na PDAF, pero it will be resurrected under a new name pala, according to Atty. Lacierda dahil sa pangangailangan ng mga constituent. 0908878…
WALANG ALTERNATIBO
Sa Million People Rally Against Pork Barrel, ang mga militante ang nanguna. Ipina-abolish nila ang pork barrel ng mga mambabatas pero wala silang alternatibo kung saan mailalaan ang pondo ng development para sa bayan. Itaas ang sahod ng ating mga mambabatas at ang mga programa ng ating mga mambabatas, partikular ang mga kongresista ay limitado sa scholarship programs, health assistance, education seminar services at livelihood programs. Ang mga senador ay limitado ang kanilang programa sa national development gaya ng national road, malalaking bridges that concern national interests. Ang Pangulo naman ay dapat concentrated sa school buildings, hospitals, daungan ng mga sasakyang pandagat o pier at airport. Itaas ang Internal Revenue Allotment sa mga LGU para sila ang bahala sa kanilang nasasakupan na Provinces, Cities, Municipalities at Barangays to attain the development of their respective juridictions. EHP-Cordillera 0920823….
SI CJ CORONA
Renato Corona, dating chief justice, ang kapal ng mukha. Pumunta ka pa ng Luneta magnanakaw ka rin naman. Hindi nagbabayad ng buwis sa bayan. Suwapang sa kapangyarihan. 0909679….
PORK TANGGALIN SA 2014
Bago madaliin ng mga mambabatas na papirmahin si PNoy sa 2014 budget, tanggalin muna ang item sa pork barrel! Papalitan pala ang pork barrel scheme ng isang line budget fund release mechanism na bagong pangalan na malaki pa rin ang say ng mga mambabatas. 0908878….
PUNA NG READER
Good pm, sir. Avid reader po ako ng Remate newspaper at pati sa online ‘pag walang delivery rito sa amin. Wala nga pong delivery for 2 days noong panahon ng bagyo. Ba’t wala nga po palang Pooroy sa online? Binabasa ko rin ‘yun, kasama ng mga kolum/opinyon. Thanks & more power! Arlene of Cavite. 0923469….
MOOE IPALIT SA PDAF
Kahit tanggalin ang PDAF, pwede namang dagdagan ang pondo ng MOOE ng mga mambabatas. 0908878….
LACSON SA BI
Bagay kay Sen. Ping Lacson na mailagay sa Bureau of Immigration na talamak din ang corruption. At para matigil na ang drug at human trafficking. Kaya lang maraming tututol dito! 0908878….
PANAWAGAN NG MGA NABAHA
Magandang araw po sa inyo. Sana po sa pamamagitan ng inyong kolum ay makahingi ako ng tulong sa dswd at Red Cross at tuloy makapanawagan sa mga ahensiya ng gobyerno at abs cbn channel 2. Kailangan po namin ang tulong dito tulad ng mga gamot, medical mission at pagkain. Ngayon kami po ay kasalukuyang nakalubog sa tubig-baha at marami na ang nagkakasakit. Ako nga po pala si kapatid na Edgardo F. Sandoval, ng Iglesia ni Cristo, local ng San Isidro, Subic, Zambales, na may address na Number 0935, San Isidro, Ibayo Purok 4, Subic, Zambales. Sana naman po ay bigyan ninyo ng prayoridad ang kahilingan naming ito. Aabangan namin at aasahan ito. 0928902….
CHIEF OF STAFF AT PORK
Kung hindi alam ng mga mambabatas ang pork barrel scam, baka ang kanilang ‘Chief of Staff’ may alam. 0908878….
HANGA KAY PNOY
Good pm, sir. I believe Pres. Noynoy is the greatest President of all time because he is the true President being elected by the people. He is not afraid and scared of evil people in our society even if they are rich and powerful. So go, go and go Pres. Noynoy.
NAPOLES DRAMA ABANGAN
Tiyak na may mga twist, gaya ng mga teleserye, ang pagsuko ni Janet Lim-Napoles kay PNoy. Ang mga kontrabida ay magiging bida at ang mga bida ay magiging kontrabida at iba pang halo-halong drama sa korapsyon, pagkapit-tuko sa puwesto at iba pa.
oOo
Anomang reklamo o puna ay maaaring iparating sa 09214303333.



