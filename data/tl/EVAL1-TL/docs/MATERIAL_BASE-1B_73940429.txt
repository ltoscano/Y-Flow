Pagbabago sa ARMM dahil din kay Robredo

KUNG malaki man ang naging pagbabago sa Autonomous Region in Muslim Mindanao (ARMM) sa kasalukuyan, buong pagmamalaking sinabi ni Gov. Mujiv Hataman na iyon ay dahil sa malaking kontribusyon ni yumaong DILG Sec. Jesse Robredo.
Si Mujiv mismo ay proud na naging bahagi ng kanilang ipinatupad na reporma sa rehiyon ang kalihim.
Kaya naman sa pagkawala ng kalihim ay nagdadalamhati rin ang buong Muslim community sa Mindanao.
Aktibo kasi ang namayapang kalihim sa pagsuporta sa mga reform agenda ni Pangulong Aquino sa ARMM partikular sa kinahaharap na problema sa pulitika at pamumuno sa rehiyon.
Hindi rin malilimutan ng mga Mindanaon si Robredo dahil palagi niyang binibisita ang Mindanao kaya naman tinagurian siyang frequent visitor ng ARMM.
Bukod sa matatalinong ideya ay napaka-approachable rin ng kalihim dahil anomang oras ay pwede siyang tawagan para kausapin.
At dahil sa magandang legacy na iniwan na ito ng kalihim sa ARMMâ€¦hiling namin na sana ay isang katulad din ni Robredo o higit pa ang ipalit sa kanyang pwesto.
Dahil naumpisahan na ang pagbabago, dapat naman sigurong ituloy-tuloy na ito.
Kaya sa iyo, Sec. Robredo, salamat at hanggang sa muling pagkikita.
Gabayan mo sana ang sinomang papalit sa iyong pwesto.



