
DTI, nagdaos ng Diskwento Caravan sa Baler

May 18, 2016 Joselito S. Libranda

BALER, Aurora, Mayo 18 (PIA) -- May 43 mga manufacturer ang sumali sa Balik Eskwela Diskwento Caravan sa Baler Municipal Plaza ngayong linggo. Ayon kay Department of Trade and Industry Consumer Protection Division Head Pacita Badilla, nagbenta ang mga manufacturer ng school supplies, tinapay, processed meat, detergents, cooking oil, vinegar, canned goods, powdered milk, coffee, shampoo, bath soap at school supplies ng kanilang mga produkto sa napakamurang halaga. Bukod dito, nagbenta rin sa caravan ng mga prutas at NFA rice at maging mga produkto ng mga Aurora-based Micro, Small and Medium enterprises o MSMEs. Ang Diskwento Caravan ay nationwide project ng DTI na tugon sa 2011 Labor Day pronouncement ni Pangulong Aquino na gumawa ng paraan upang maibsan ang “financial burden” ng mga mamamayan at bigyan ng karagdagan o alternatibong merkado ang mga manufacturers at producers partikular ang mga MSMEs. (CLJD/JSL-PIA 3)



