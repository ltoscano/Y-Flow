F4 cast kukumpletuhin By Ramil Cruz June 11, 2016
Kukumpletuhin ngayon ng Unicorns, Thunderz, De La Salle University at Ateneo de Manila University-B ang Final Four casts sa matira-matibay na rambulan na tatapos sa 3rd Philippine Sports Commission Commissioners Baseball Cup 2016 quarterfinals sa Rizal Memorial Baseball Stadium sa Malate, Manila.
Unang aasinta ng third semifinals berth ang Unicorns at DLSU Green Batters sa alas-8:00 ng umaga bago ang labu-labo sa last seat ng Thunderz at AdMU Blue Batters sa alas-10:00.
Sweep ng Unicorns na binubuo ng pinagsamang dating miyembro ng magkaribal na Ateneoâ€™t La Salle ang Group B four-game eliminations pa-Last Eight habang nakapana ang reigning UAAP champion Taft-based squad ng 3-1 win-loss record at nag-No. 2 sa Group D. Nasa top spot ng Group D ang mga taga-Loyola Heights sa barahang 3-1 din katabla ang DLSU at ang Philippine National Games champion Rizal Technological University, na nasipa na dahil sa lowest quotient sa tiebreak points.
Mga bata at baguhang Filipino-American baseball players ang komposisiyon ng Ateneo na matetesting sa veteran team ng mga ex-pats at nag-No. 2 sa Unicorns sa 3-1 sa elims.
Waiting na sa semis ang titleholder Philippine Air Force na kinatay kamakalawa ang University of Santo Tomas 5-1, at ang IPPC Hawkz na pinagbakasyon na ang National University Bulldogs, 6-3.



