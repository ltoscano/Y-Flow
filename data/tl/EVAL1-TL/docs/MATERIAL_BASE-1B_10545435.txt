
SLN ANG TRAFFIC SA METRO MANILA

“The Gates of Hell” daw ang Metro Manila dahil sa traffic, prostitusyon, krimen at kahirapan, sabi ng American novelist na si Dan Brown, kung sino man siya.
“Kasinungalingan iyan,” sabi ni Francis Tolentino, chairman ng Metro Manila Development Authority (MMDA).
“Truly, our place is an entry to heaven,” sabi ni Tolentino na mukhang nagpapalakas pa rin kay President PNoy.
Kung ako ang tatanungin, entry to heaven talaga ang Metro Manila.
Sa Tagalog, SLN talaga ang mabibigkas mo sa impiyerno sa Metro Manila.
Sumalangit nawa (SLN) ang thousands of people na namamatay sa traffic sa Metro Manila lalo na sa Edsa at sa Commonwealth Ave. Isang traffic problem na hindi ma-solve ni Francis T.
Hindi sakop ni Tolentino ang krimen at prostitusyon sa Pilipinas, at pati na ang poverty na marami ang namamatay nang tirik ang mga mata, para bang nakatingin sa langit.
Binasa ni Tolentino ang librong “Gates of Hell” at sinabi niyang on the contrary, ang Metro Manila ay “gate to heaven.”
Sabi ni Tolentino: “We are greatly disappointed by your inaccurate portrayal of our beloved metropolis.”
Ano ba ang inaccurate portrayal na sinasabi ni Tolentino?
Mukhang hindi nagbabasa si Tolentino ng mga statistics na galing sa MMDA mismo, o kaya sa pulis at military, at hindi rin niya nabasa ang mga volume of articles tungkol sa poverty sa Pinas.
At sabi pa ni Francis T., “The novel fails to acknowledge Filipinos’ good character and compassion.”
Biglang kambiyo ni Tolentino.
“Truly, our place is an entry to heaven,” claim ni Tolentino.
“We hope that this letter enlightens you and may it guide you the next time you cite Manila in any of your works.”
Sino ba itong si Dan Brown?
Siya rin ang lumikha ng “Inferno” at “The Da Vinci Code.”
Sana, si Tolentino ang ma-enlighten.



