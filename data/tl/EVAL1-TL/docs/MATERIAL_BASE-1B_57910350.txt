
PAGLILINGKOD SA BAYAN NASA SISTEMA NG KANYANG BUHAY

NAIPAKITA na sa maraming pagkakataon ni Congressman Roman T. Romulo ang kanyang pagmamahal sa bawat Filipino.
Sa kanyang pagsisilbi sa bayan, kung uugatin natin mula sa kanyang ninuno, hindi mapasusubalian na ang paglilingkod sa bayan ay nasa sistema na ng kanilang buhay.
Bilang Representative ng Lone District of Pasig City, si Congressman Roman T. Romulo ay simbolo ng isang ama na nagmamahal, kumakalinga at gagawin ang lahat upang makatulong at mapabuti ang buhay ng kanyang mga nasasakupan.
Kamakailan lamang ay pinangunahan niya ang isang Medical & Dental Mission, na kanyang inilaan para sa ikabubuti ng kanyang mga kababayan sa Rosario, Pasig.
Siya ang umapela at humingi ng tulong sa pamamagitan ng mga butihing sina. Dr. James G. Dy at kanilang mga katuwang, na nagbuhat sa Chinese General Hospital and Medical Center, upang maisakatuparan ang isang malaking medical mission na makatutulong sa pangangailangan ng subaybay medikal sa mga taong kulang sa pinansyal na kakayahan.
Nagkaroon ng libreng konsultasyon, pagbibigay ng libreng gamot, libreng salamin sa mata, nagkaroon din ng libreng dental service at mga paggabay tungkol sa tamang medikal na ipagkakaloob sa mga mamamayan, lalo na sa mahihirap na walang kakayahan upang maipagamot ang kanilang mga sarili dahil sa kahirapan.
Sa mga pagkakataong ganito, lalong nasubukan ng kanilang mga ka-distrito, kung ano ang mithiin at layunin ni Cong. Roman Romulo para sa kanilang ikabubuti at kanilang masasandalan sa kanilang buhay at pangangailangan. Katuwang ni Cong. Romulo ang kanyang magandang maybahay na si Ms. Shalani Soledad-Romulo sa pagbibigay ng pagmamahal at kalinga, sa mga taong kanilang pinahahalagahan.
Nais kong batiin sina Dr. James Dy, Robert Yang, Steve Dy, mga doctor, dentist at Volunteer sa Medical & Dental mission ng Philippine Chinese Charitable Association, Inc. (PCCAI) at Chinese General Hospital and Medical Center.



