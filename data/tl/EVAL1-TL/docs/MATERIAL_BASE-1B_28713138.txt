Fish kill, iniulat sa Lake Sebu

May 19, 2016

 LUNGSOD NG KORONADAL, South Cotabato, May. 19 (PIA) -- Kinumpirma ni Rudy Muyco, lake warden ng Municipal Agriculture Office ng bayan ng Lake Sebu na may nangyaring fish kill o “kamahong” doon kamakailan. Sa isang panayanm sinabi ni Muyco na na mahigit 3,800 na kilo ng tilapia ang namatay mula sa 12 fish cages sa Lake Sebu at Lake Seloton. Abot sa mahigit Php100,000 ang halaga ng nasirang tilapia. Ang mga naturang fish cage ay pag-aari ng mga pribadong indibidwal. Paliwanag ni Muyco, ang fish kill ay maaring dulot ng biglang pagbabago ng panahon na dala ng pagpasok ng tag-ulan at labis-labis na pagpapakain sa mga alagang isda. (DEDoguiles-PIA 12)



