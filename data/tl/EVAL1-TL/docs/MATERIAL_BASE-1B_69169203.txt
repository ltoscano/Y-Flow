1,600 pamilya sa Calapan napagkalooban ng Emergency Shelter Assistance

April 23, 2016

CALAPAN, Oriental Mindoro, Abr 23 (PIA) – Umaabot na ngayon sa 1,600 pamilya sa Calapan ang napagkalooban ng tulong pinansyal ng pamahalaang lungsod sa ilalim ng programang Emergency Shelter Assistance mula noong hagupitin ng Bagyong Nona ang syudad noong nakaraang taon. Matatandaan na marami ang naitalang nawasak na mga bahay dahil sa pananalasa ng nasabing bagyo na sumubok sa tatag at pagkakaisa ng mga Calapeño. Samantala, ang tulong pinansyal para sa iba’t ibang barangay na naapektohan ay pinangasiwaan ng City Housing and Urban Settlement Office na pinamumunuan ni Engr. Redentor Reyes, Jr. Pawang pasasalamat sa pamahalaan ang ipinaabot ng mga benepisyaryo na anila’y malaking katulungan ito para muling maitayo ang kanilang mga kabahayan at kinabukasan. (CIO/LTC/PIA-Mimaropa/Calapan)



