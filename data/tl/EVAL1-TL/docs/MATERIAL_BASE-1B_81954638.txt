MAKATANGGAP NG SSS UMID CARDS ANG MGA NAG-APPLY NOONG MAY0 2014

ANG mga kaanib ng Social Security System (SSS), na nag-apply para sa kanilang UMID cards noong Mayo 2014, ay makaaasa na sila’y makatatanggap ng naturang cards sa pamamagitan ng koreo ngayong buwan ng Hulyo 2014.
Ang pagkabalam sa produksyon ng UMID cards ay dahil sa suliranin ukol sa fingerprint database, sa kanilang central verification system.
Ang normal na panahon ng pagproseso ay 10-araw mula sa panahon ng data capture ng kanilang UMID cards, ang nasabing bagay ay buong-buong maibabalik sa darating na July 24, 2014.
Ang mga kaanib ay maaaring magtanong hinggil sa produksyon ng kanilang UMID cards sa pamamagitan ng mga sumusunod:
1\. 24/5 SSS Call Center sa 920-6446 hanggang 920-6455
2\. My SSS at www.sss.gov.ph

IMPORTASYON NG BAWANG
Sa kasalukuyan, hinigpitan ng mga panuntunan sa importasyon ng bawang upang maiwasan ang mga ‘di kanais-nais na pagpasok sa bansa ng imported na bawang sa ating lokal na pamilihan.
Ang Farmer’s Organization ay obligado nang magsumite ng board resolution na pinapayagan silang mag-import ng bawang kasama ang pangalan ng mga magsasaka, address at lokasyon ng kanilang mga bukirin.
Kailangan ipakita ng importers ang kanilang kakayahang finansyal sa pamamagitan ng pagsusumite ng kanilang bank statement, income tax returns, at mga kinakailangang papeles ng kanilang accredited DA warehouse na paglalagyan at pag-iimbakan ng mga imported na bawang.
Ang Bureau of Plant Industry expert ang nagtuturo sa mga magsasaka tungkol sa good agricultural practices ukol sa bawang. Tamang paraan ukol sa pangangalaga sa bawang, mula sa kanyang tinatawag na fertilization, irigasyon, peste at mga sakit, pagpapatupad sa mga pag-ani gayundin sa pagproseso na sa kasalukuyan ay itinuturo sa mga magsasaka na nagtatanim ng bawang.
Isang sertipikasyon mula sa Bureau of Agriculture and Fisheries Product Standards ay ipamimigay sa mga magsasaka kapag natapos nila ang lectures.



