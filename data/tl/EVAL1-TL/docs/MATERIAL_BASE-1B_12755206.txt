Bersamina, Gonzales nakakapit sa liderato By Ramil Cruz June 26, 2016
Sapat na ang two draws nina eight seed International Master Paulo Bersamina at seventh seed Grandmaster Jayson Gonzales sa sixth-seventh round para makakapit sa four-way tie leadership sa Open men’s, habang lumagare ng two straight wins si top seed Woman IM Janelle Mae Frayna upang mahablot ang women’s lead sa Batte of the Grandmasters 2016 National Chess Championships-Grand Finals.
Nakipaghatian sa two points si Bersamina kay third seed GM Darwin Laylo ng Batangas sa round six noong Biyernes ng umaga bago kay Gonzales sa round seven kinagabihan sa Philippine Sports Commission National Athletes Ding Hall ng Rizal Memorial Sports Complex.
Tumabla rin sa pang-anim na yugto si Gonzales kay 11th seed National Master Emmanuel Emperado. Sumama kina Gonzales at Bersamina na may 9.0 points na rin ang pumoste ng dalawang dikit na panalong si top seed GM Paul Gomez at one win-draw results na si second seed GM Rogelio Antonio, Jr. sa 13-round chessfest.
Inunang subsob ni Gomez si 14th seed untitled John Marvin Miciano saka sinunod si 13th seed NM Michael Gotel, samantalang nakipag-draw si Antonio kay 10th seed NM Hamed Nouri at tinakalan si ninth seed FIDE Master Narquinden Reyes.
Half-point behind sa apat na may 8.5 total si fifth seed GM Eugenio Torre nakipagbiyakan ng dalawang puntos kina 12th seed IM Chito Garma at Laylo. May 8.0 each sina Hamed at fourth seed GM Rogelio Barcenilla, Jr.



