
NAGKAMATAYAN NA, TAGAY PA!

ANAK KAYO NG PITUMPU’T PITONG PUTI’T ITIM NA TUPA!
Noong unang pumunta si Benigno Simeon Aquino III (BSA3) sa Tacloban City sa Leyte, napikon siya sa ulat ng kanyang hepe ng NDRRMC na si Gen. Eduardo del Rosario. Ang dahilan, mataas ang ibinigay niyang ulat ng mga nasawi dahil kay monster typhoon Haiyan o Yolanda. Ayaw niyang maniwala.
Sa panayam ng Agence France at Reuters kay PNP PC/Supt. Elmer Soria sa unang araw ng delubyo ni Yolanda kung ilan ang POSIBLENG namatay, sinagot niya ng buong maginoo ang dalawang reporters na maaaring umabot sa humigit-kumulang ay sampung libo (10,000).
Nilinaw niya na ang datos ay galing mismo kay Leyte Governor Petilla na kaalyado mismo ni PNoy at LP. Pero ang reaksyon – sinibak si General Soria sa kanyang puwesto. Dinagdagan pa ang kanyang sugat ni Abigail Valte nang sagutin niya ang tanong ng Malacanang press kung bakit tinanggal ang heneral, “hindi siya tinanggal, sobra-sobra lang kasing napagod (over-stressed) kaya dapat lang siyang magpahinga!”
Nagbalik sa Tacloban si PNoy. Sabi niya, “isang linggo na ni wala akong nakikita na pagbabago…” Ano uli iyon Noy? Noong una kang magpunta roon, nagkalat ang bangkay at debris. Ngayon halos nakayod at naitabi na ang mga harang na puno, poste, kable, wala kang nakita na pagbabago? Ang hindi pa nagagawa ay kunin lahat ang bangkay ng mga namatay.
Pero hindi iyon ang istorya natin. Habang nasa kasagsagan ang pag-aayos ng kapaligiran ay dumagsa rin ang foreign media, lalo na ang Cable News Network International (CNN). Nang malaman ng mga taga-CNN na naroon si Interior Secretary Mar Roxas bilang umaaktong hepe ng rehabilitasyon, kaagad nilang tinungo si Boy Palengke sa kanyang tolda (tent).
Sabi ng mga nakadikit kay Mar at tropang lokal ng CNN, pati na ang ilang usisero sa oras na iyon, nabigla sila sa nakita nilang kalat sa loob ng tent ni Mar. Hindi po debris ng mga puno, poste, kable at etsetera, mga ka-BALETODO ko. Wala ring nakitang patay sa loob ng tolda ni Sec. Roxas. Ang nakita ng mga CNN reporter at kanilang mga crew ay ang dami ng bote ng alak, plato na pinagkainan o pinamulutan! Ang tolda na may sariling generator para gumana ang aircondition unit.
Sa ipinadalang sitsit sa atin, kasama ni Mar Roxas si Press Secretary Ricky Carandang at ilang alipores pa. Buong magdamag daw silang nag-inuman sa loob ng tolda na tila hindi na napansin ang oras kaya hindi man lamang nila itinabi ang mga bote’t plato.
Kaya naman pala galit si PNoy, eh. Lamang, iba ang sinisisi niya sa bagal ng kanilang serbisyo sa mga biktima. Mga kalaban sa pulitika sa Leyte ang binubugbog ni BSA3. Paano nga makagagawa ng matino ang mga tao niya, eh, puro lasing na. Mga kaalyadong LASENGGO! Tagay pa!
(Mag-text sa 09178548686 para sa inyong mga reaksyon, opinyon at sumbong).

loading



