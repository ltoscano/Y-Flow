Thunderz, Air Force laglagan ngayon By Ramil Cruz June 12, 2016
Iminolde ng Thunderz ang pakikipagtuos sa Philippine Air Force, habang ang Unicorns ay sa IPPC sa semifinals ngayon makaraang iwaksi ang mga quarterfinals opponents kahapon sa 3rd Philippine Sports Commission (PSC) Commissionersâ€™ Baseball Cup 2016 sa Rizal Memorial Baseball Stadium sa Malate, Manila.
Sumandal ang Thunderz sa Laurel siblings sa pamamagitan ng two-run game ni Carlito at one run each kina Matthew at Daniel upang itulos ang 5-2 win kontra reigning University Athletic Association of the Philippines champion De La Salle University. Hindi rin maikakaila ang galing ni Unicorns pitcher Rafu Arrastia na sa siyam na buong frames ay nakapagkaloob lang ng four hits na may two runs at eight strikeouts sa 29 na mga nakaharap na batters.
Hindi rin umubra sa Hawks ang 78th UAAP 2015-16 runner-up Ateneo de Manila University-B, 12-9, para manatiling nasa kontensyon sa championship at P50,000 top purse ang IPPC sa month long 20-team tournament.
Pagkakalooban din ng organizer PSC ng P30,000, P20,000 at P5,000 ang second hanggang fourth placer teams dito samantalang ang mga individual awardees na gaya ng tourney MVP, Finals MVP, Homerun King, Best Pitcher, Best Hitter, Best Slugger, Most Stolen Base at Most RBI ay may kalakip na P3,000 apiece.



