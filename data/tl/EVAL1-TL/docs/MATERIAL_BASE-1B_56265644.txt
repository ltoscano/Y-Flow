Pocari uupo sa semis By Robin Mendoza June 18, 2016
Susubukan ng Pocari Sweat na pormal nang pasukin ang semifinals sa pakikipagtuos nito sa Iriga sa Shakey’s V-League Season 13 Open Conference at Blue Eagle Gym in Ateneo ngayon. Maghaharap ang undefeated Lady Warriors at Lady Uragons sa ganap na 4:00 ng hapon.
May tangan na 4-0 win-loss record ang Pocari Sweat, samantalang bitbit naman ng Iriga ang masaklap na 1-3 slate.
Sasandal ang Lady Warriors kina Cai nepomuceno at Rossan Fajardo dahil hindi pa tiyak kung makakabalik na sa laro sina Michele Gumabao at Myla Pablo na may core at back injuries, ayon sa pagkakasunod.
Pero ayon kay Pocari Sweat coach Rommel Abella, wala siyang nakikitang problema dahil handa ang kanyang bench na punuan ang ano mang puwang na naiwan ng kanyang top hitters na sina GUmabao at Pablo.
““We’re taking this tournament one game a time pa rin,” sabi ni Abella.
“Kasi sa training namin equal opportunities for all, so kapag pumapalo sina Myla, pumapalo rin ‘yung iba so nothing special in terms of preparation,” dagdag niya.
Sa ikalawang laro, nais ng Laoag na makabalik sa winning track sa paghaharap nila ng Baguio sa 6:00 ng gabi.

Pinataob ng Bali Pure ang Power Smashers sa nakaraang laro kaya ay puspusan ang ensayong ginawa ni Laoag coach Nes Pamilar sa kanyang koponan.
Aasa si Pamilar kina Adamson duo Mylene Paat at Jessica Galanza katulong ni Arellano spiker Jovielyn Prado.
Samantala, malamig pa rin ang Baguio sa ibaba (0-4).



