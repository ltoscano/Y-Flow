Pagbuwag sa CHR tinutulan By Tina Mendoza June 19, 2016 Para sa Malacañang walang batayan ang panawagan na buwagin ang Commission on Human Rights (CHR) dahil bukod sa nakapaloob ito sa batas ay mandato rin ng ahensya na pangalagaan ang karapatan ninuman maging kriminal man o biktima ng karahasan.
Muling uminit ang panawagan na buwagin na lang ang CHR dahil sa malimit na pagtatanggol nito sa mga gumagawa ng krimen gaya na lang ng pagkapatay sa isa sa mga suspek sa van rape nang mang-agaw ito ng baril sa mga awtoridad, nais pa ng CHR na imbestigahan ang mga pulis dahil sa agaw armas incident.
Paliwanag ni Coloma na ang CHR ay isang independent office na nabuo sa ilalim ng Konstitusyon na ang mandato ay siyasatin ang lahat ng uri ng human rights violation kaya naman ang panawagan na agad na pagbuwag dito ay malinaw na hindi karapat-dapat. “Lahat naman ng Pilipino, lahat ng mamamayan ay sakop nitong proteksyon ng ating Saligang Batas na dapat isakatuparan ng Commission on Human Rights,” dagdag pa ni Coloma kasabay ng panawagan din sa mga kritiko ng CHR na maghihinay-hinay.



