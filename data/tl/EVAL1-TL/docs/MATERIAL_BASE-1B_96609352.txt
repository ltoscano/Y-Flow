Fishing industry, tututukan ng LGU Puerto Princesa

July 07, 2016 Leila B. Dagot

PUERTO PRINCESA, Palawan, Hulyo 7 (PIA) --- Bukod sa industriya ng turismo, tututukan na rin ngayon ng lokal na pamahalaan ng Puerto Princesa ang fishing industry sa lungsod. Ayon kay Mayor Lucilo Bayron, dahil mayaman din ang lungsod maging ang lalawigan ng Palawan pagdating sa yamang-dagat, isa narin ang pangisda sa mga makinaryang palalaguin ng pamahalaang panlungsod.

“Ipagpapatuloy natin ang turismo pero tututukan din natin ang fishing industry, imagine, 65% ng isda sa Navotas, galing sa Palawan na tayo dapat ang nakikinabang”, ani Bayron. “Target din natin na makapag tayo ng Integrated Fish Port sa Puerto Princesa na sisimulan agad nating plano-hin ngayong taon.” Dagdag pa ni Bayron. Layon ng pamahalaang panlungsod sa pagsusulong ng industriya na makapaglikha ng maraming trabaho at karagdagang hanap-buhay para sa mga mamamayan. (LBD/PIA4B-Palawan)



