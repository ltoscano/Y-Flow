
MGA KAPALMUKS SA SSS AT SUGALAN SA CALOOCAN

HINDI natin alam kung saan humuhugot ng kapal ng mukha itong mga sipsipwet ni PNoy, lalo na ang mga Board Member at SSS President and Chief Executive Officer Emilio de Quiros Jr. Noong bagong upo kasi si PNoy ay hinahalibas nito ng tuligsa ang mga opisyal ng ilang GOCC dahil sa naglalakihang bonus nitong mga impakto!
Pero ngayon ay nagtatalsikan ang laway nina spokesperson Edwin Lacierda sa pagdepensa sa sandamakmak na pera ng bayan na ipinagkaloob ng mga demonyong ito sa kanilang mga sarili! Mga walanghiya!
Tingnan n’yo, parekoy, kung gaano kaswitik ang mga hinayupak. Kunwari ay idinedepensa nila ang bonuses na tinanggap ng SSS employees. Hindi po ‘yung kapiranggot na bonus ng mga empleyadong nagtatrabaho ang aming pini-finger kundi ang milyones na bonus ng hijo de putang mga board member!
Tinawag pa man din ng mga animal na “performance bonus.” ‘Di ba sabi mo, Mr. De Quiros, ay maraming bayarin ang SSS kaya itataas ninyo ang aming SSS contribution?
Eh, ‘di ibig sabihin palpak ang pamamahala ninyo sa aming pera!
Lumalabas, parekoy, na ang kanilang kapalpakan ay isa palang magandang performance…kaya dapat silang bigyan ng tig-isang milyong pisong bonus! Mga bwakang ina ninyo! Ang kakapal ng inyong pagmumukha!
Habang isinusulong ninyo ang pagtataas sa aming SSS contribution para makalikom ng dagdag na pera ay iniaalay lang pala ninyo sa inyong mga sarili ang milyones! King-ina, ang kapal talaga nitong pamahalaan ni PNoy! Huh!
-o0o-
Tahimik pa rin ang tagatanggap, este, tanggapan ni Caloocan City Mayor Oca Malapitan sa isyu ng iligal na sugal sa lungsod. Matatandaan, parekoy, na nauna nang nabulgar ang talamak na operasyon ng video karera riyan sa lugar ni Mang Oca, lalo na sa parteng Bukid area sa Camarin at Bagong Silang kung saan mismong mga pulis ang may-ari ng nabanggit na mga pasugalan.
Lalo na, parekoy, sa mismong sentro ng Caloocan na halos ilang hakbang lang mula sa Cityhall ay naglipana ang VK ni Oyie Santos. Ang tunay pala na dahilan kaya hindi niraratsada ng kapulisan ay dahil ang kanyang itinuturo na financier ay isang Major Ricalde na nagpapakilalang “bagman” ni NPD Director C/Supt. Joel Alvarez.
Ang ibig kong sabihin Mayor Oca, kung hindi hinuhuli ng kapulisan, lalo na sa District, ay dahil may opisyal na financier. Aba, eh, ikaw na mismo ang magparatsada para hindi sabihing patong ka rin sa iligal na sugal!



