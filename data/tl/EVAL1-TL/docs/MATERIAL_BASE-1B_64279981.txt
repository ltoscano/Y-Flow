AYUDA SA ATING ATLETA

NGAYONG gumawa ng pangalan sa buong daigdig ang ating magaling na “skater” at nag-iisang atleta na lumahok sa ginaganap na “Winter Games” sa Russia ay biglang nagkukumahog itong “tropang PNoy” sa pagharbat ng kredito!
Nauna rito, ginulantang, parekoy, ni Michael Christian Martinez ang buong mundo dahil sa naunang mga pagtatanghal pa lamang ay nagpakita na agad ito ng kakaibang galing kung saan naungusan pa nito ang mga “skater” ng mga bansang may “yelo.”
Ibig sabihin, sa matinding palakpak ng libo-libong manonood ay hindi lamang ang pagkatao ni Martinez ang namayagpag. Kundi ang pangalan ng bansang Pilipinas!
Ang bansa na kasalukuyang nasa pamamahala ni Pangulong Noynoy Aquino. Ang bansa na gumagawa rin ngayon ng pangalan sa buong mundo dahil sa lawak ng pangungurakot! Ang pamahalaan na hindi man lang nagbigay ng kahit “duling na kusing” sa panahon ng pagsasanay ni Martinez!
Ang pamahalaan na noong kinilala na si Martinez sa buong mundo ay bigla namang umeepal na kesyo suportado nila itong magaling na Pinoy “skater.”
Tangna, parekoy, ang kakapal ng pagmumukha ng mga impaktong opisyal ng pamahalaan na ngayon ay umeepal na! Pero noong kailangang-kailangan sila ni Martinez ay abala sa panghaharbat ang mga hijo de-puta sa kaban ng bayan!
Sa totoo lang, parekoy, napakarami nating magagaling na atleta na may kakayahang makipag-compete sa buong daigdig. ‘Yun nga lang, hindi nalilinang ang kanilang mga angking talento dahil walang suporta ang gobyerno! Dahil ang pondo ng Philippine Sports Commission ay napupunta lang sa “commission” ng ilang malalapit sa kusina at kamag-anak ni PNoy!
Ibig sabihin, kung talagang may angkin kang talento ay linangin mo, gastusan mo at pagsumikapan mo.
Ika nga, buntot mo, hila mo! Pero pag sumikat ka . . . kami ang bida! King-inaaaaaa!



