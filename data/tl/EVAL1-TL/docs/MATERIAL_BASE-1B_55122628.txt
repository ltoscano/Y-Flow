Housing materials ipinamahagi ng LGU Calapan

March 02, 2016

CALAPAN, Oriental Mindoro, Mar 2 (PIA) â€“ Ipinamahagi kamakailan ng pamahalaang lungsod ng Calapan ang libreng housing materials sa halos 80 pamilya na naitala sa kategorya na ang kabahayan ay totally damaged sa barangay Bucayao noong bagyong Nona Bawat rehistradong pamilya ay nabigyan ng 20 yero, pako, martilyo at iba pang carpentry materials. Sinabi ni Mayor Arnan C. Panaligan na ito ay bahagi ng ibinibigay na tulong para sa mga nasalanta ng bagyong Nona noong nakaraang taon. Dagdag pa niya, bukod dito, buhos ang tulong sa mga residente ng Bucayao at patunay nito ay ang pagbibigay ng financial assistance ng pamahalaang lungsod upang mapatituluhan ang mga lupang matagal ng kinatitirikan ng may 23 residente doon. Nagkakahalaga ng humigit-kumulang sa P70,000 ang sinagot ng pamahalaang lokal upang maging ganap ang pagmamay-ari ng mga nasabing residente sa kani-kanilang mga lupa. (CIO/LTC/PIA-Mimaropa/Calapan)



