Let the Games Begin!
By @dbuzzketball June 23, 2016 Isang press conference ang idinaos kahapon sa MOA Arena para sa pagsisimula ng 92nd Season ng NCAA.
Ang NCAA pa rin ang itinuturing na oldest college basketball league sa Pilipinas.
Dumating ang ManCom, Policy Board at ang mga officials ng ABS-CBN para suportahan ang liga na mag-uumpisa na sa Sabado sa MOA Arena. Inaasahang magiging exposive ang labanan ng Letran at San Beda College.
Maging ang second game ng Mapua at JRU ay magiging interesting din.
Gaya nga ng lagi nilang sinasabi, Let the Games Begin.
Congratulations sa NCAA!
Si Robert Bolick ang isa sa mga pambato ngayon ng San Beda.
Dating spitfire ng La Salle si Bolick pero sa kung anong kadahilanan ay hindi na siya na line-up two years ago at tuluyan na siyang nawala sa DLSU.

Lumipat siya at kinuha naman siya ng San beda at nag-residence for one year.
Kaya ngayon, isa na siya sa key players ng Red Lions.
Sa nakaraang FilOil summer tournament, isa siya sa Red Lions na nagbigay ng magandang showing.
Kaya naman upbeat na rin si Bolick sa nalalapit na season.
“Maraming challenge sa amin, malaki din ang pressure, pero napaghandaan na namin ‘tong lahat. Maging ‘yung team building namin sa US ay naging maganda rin kaya I feel we are ready for the NCAA,” sabi ni Bolick.
‘Yung sinasabi namin sa inyong magaling na player ng DLS-Zobel na si Joaqui Mariano ay nag-special training pala sa US.
Sinamahan siya ng kanyang mga magulang sa kanyang recent trip sa Las Vegas.
‘Yan din ang dating ginagawa ni Kiefer Ravena.
Nag-e-enrol sa isang training camp para lalong mag-improve ang kanyang skills.
Halos dalawang linggo rin siyang naka-enrol at nag training with American trainers at sabi nga ni Joaqui, malaki ang nagawa sa kanya nun.
Nawala naman sa San Beda line-up ang magaling nilang player na si Jeramer Cabanag.
Sharp shooter ito kaya medyo nagtataka ‘yung iba at wala sa line-up.
May minor injury yata sa kamay.
Maging si JP Nieles ng Mapua ay hindi rin maglalaro.
A few months ago ay nagka ACL siya kaya hindi na isinama ni Coach Atoy Co sa line-up.



