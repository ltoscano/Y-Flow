US 5 MUNTIK NA SA SERBIA August 14, 2016
RIO DE JANEIRO — Nakasulat sa Portuguese sa isang pader sa taas ng sentrong court ng Carioca Arena ang talatang “Um mundo novo.” May translasyong: Bagong mundo.
Hindi halos ganu’n ang simula nila sa 31st Summer Olympic Games, pero palapit na run.
Muntik masilat ng Australia sa nakalipas na laro, maangas na nagsimula ang USA national men’s basketball squad pero kinailangang malaktawan lang sa heart-racing final seconds at maiwaksi ang Serbia, 94-91, nu’ng Biyernes para sa 49th consecutive international tournament win. Ito na ang pinakamahirap na napagdaanan ng mga American.
Hindi sila agad nakahulagpos upang mapagpag ang Serbians, na may tsansa pa ngang makatabla sa final seconds buti’t kabyos lang ang 3-pointer sa left wing ni guard Bogdan Bogdanovic at napasakamay ni Kevin Durant ang rebound na nagpahinga nang maluwag sa mga Kano dahil buo pa ang streak.
Umiri si Kyrie Irving ng 15 points at nagbakasan sina Durant at Carmelo Anthony ng 12 apiece para sa Estados Unidos, na dumating sa Brazil na tinawag na American super squad at gold-medal lock.
Pero pagkaraan nang kamuntik na pagkasorpresa sa Australia earlier this week at nang isa pa kontra Serbs, nagpabatid sa field na baka nga maaring mabulaga ang Americans.
Nagkula si Nikola Jokic ng 25, umulos si Milos Teodosic ng 18 lumaplap si Miloslav Raduljica ng 18 bago nag-foul out sa Serbs, na lumupasay sa 1-3 pero taas noon pa ring nilisan ang playing venue matapos makaangas sa mga Kano hanggang sa final ticks.
First Olympic game ito ng dalawa, na rematch ng 2014 Basketball World Cup championship na pinamayagpagan ng US 129-92.
Pero hindi nagpasindak dito ang Serbians na pinabagal ang tempo, pinuwersa ang Americans sa mga turnovers at rush possessions.

Parang hindi nakapaglaro ang world’s best team nang mahabang labanan at ang sapantaha nang maraming nakakandado na ang ginto sa kanila’y pwede pa marahil maglaho.



