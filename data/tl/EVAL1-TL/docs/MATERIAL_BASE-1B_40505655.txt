PAGLAGO NG EKONOMIYA YABANG LANG NG PALASYO

BIGYAN natin ng daan sa espasyong ito ang reaksyon ng isang Filipino kaugnay sa tumataas at lumalago raw na ekonomiya ng bansa.
Basahin natin ang reaksyon. Umaangal ang taumbayan sa ipinagmamalaki ng gobyernong Aquino na lumalago ang ekonomiya ng bansa nang 7.2 %. Ito’y para kay PNoy lang, sa mga taga-Malakanyang at sa mga dambuhalang kapitalista, elitista at mayayaman.
Kaming mga Filipino na naninirahan sa mga probinsya, munisipalidad at barangay ay walang epekto. Hindi kami kasali sa sinasabi nilang paglago ng ekonomiya, bagkus lalo kaming nahihirapan sa walang humpay na pagtaas ng presyo ng mga bilihin. Dumarami ang walang trabaho kaya dumarami rin ang mga nakikipagsapalaran sa ibang bansa at dahil sa tayo ang may pinakamababang pasahod, lalong bumaba ang kalidad ng pamumuhay ng mga Pinoy.
Kaya nananawagan kami kay Pang. Aquino at sa Malacañang beauties at pogi guys na please stop publishing and saying the word na lumago ang ekonomiya!
Nakahihiya kayo!



