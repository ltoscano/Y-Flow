USA-SERBIA FINALE August 21, 2016 RIO DE JANEIRO — Naglaho ang all-offense pero naging classics ang all-action play sa last two gold-medal games ng 31st Summer Olympic Games 2016 men’s basketball tournament.
Binaon uli ng USA team ang Spain sa masagwang panalo, parang hindi talaga sila ang mga Amerikano.
“It was just a real different game today,” suma ni coach Mike Krzyzewski. Parehas na resulta ganu’n pa man.
Umabante ang US sa third straight gold-medal game sa 82-76 victory nu’ng Biyernes sa isa pang dikdikang sultada ng dalawang kampong mga nagrambol sa huling dalawang championship games ng quadrennial event.
Kumampay si Klay Thompson ng 22 points para sa Americans, na makakabangga ang Serbia sa Linggo sa asintang third consecutive Olympic title.
Sa likod ng 22 pts. ni Milos Teodosic, nakagigitlang tiniris ng Serbians ang Australia, 87-61, sa isa pang semifinals game.
“This is where we wanted to be,” giit ni Kevin Durant. “We talked about it all summer and to be here for the final game, to win the gold, for all the marbles, we like our chances.”
Nakalayo ang Americans pa-118-107 sa 2008 at hindi natinag para maipuslit ang 107-100 victory sa London, pero depensa ang nagmarka sa isang ito. Magaling pa rin ang Estados kaysa sa Spain sa kabila na mas maraming mga katawan ang nagbagsakan kaysa sa mga buslo at mas marami ring technical fouls ang naitawag sa pagpipilit ng magkabila na misakatuparan ang opensiba.
Na hindi naging mabuti, pero tuloy pa rin ang determinasyon para sa Olympic gold.

“It’s an amazing feeling now,” dada ni center DeAndre Jordan. “We really want to accomplish this.”
Lowest-scoring game sa para sa Americans sa Olympics sapul sa 2004 semifinals, nang maka-81 sa pagkasilat sa Argentina.



