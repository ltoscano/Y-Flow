Mga bababang mambabatas sa Nueva Vizcaya, pinarangalan

June 24, 2016 Ben Moses Ebreo

BAYOMBONG, Nueva Vizcaya , June 23 (PIA) – Nagbigay ng parangal ang provincial government sa mga provincial board members na mapapalitan sa June 30 sa pammagitan ng isang handog na programa kamakailan sa provincial capitol. Ang mga pinarangalang mambabatas ay sina board members Efren Quiben, Filma Dulay-Perez, Santiago Dickson, Dolores Binwag, Merlie Talingdan at Atty. Primo Percival Marcos. Ani Vice Governor Lambert Galima,Jr., bagama’t sila ay magtatapos sa kanilang termino bilang mga mambabatas sa Nueva Vizcaya, mananatiling silang katuwang ng provincial government sa mga programa at proyekto nito para sa mga mamamayan. Sina Talingdan at Quiben ay babalik bilang ordinaryong mamamayan, si Dickson ay magreretiro na matapos ang 28 taong paglilingkod, si Perez ay maglilingkod bilang councilor ng bayan ng Bagabag, si Binwag ay uupong mayor ng bayan ng Quezon habang si Atty. Marcos ay babalik bilang isang abogado ng masa. (ALM/BME/PIA-2)



