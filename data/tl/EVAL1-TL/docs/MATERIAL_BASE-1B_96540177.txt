Panunumpa ng mga opisyal ng bayan ng Cavite, hudyat ng panibagong hamon

July 05, 2016

Maragondon, CAVITE, July 5 (PIA) - Nanumpa sa katungkulan ang mga opisyales ng Maragondon, Cavite noong Hunyo 30 hudyat ng panibagong hamon sa Punong Bayan na si Mayor Rey Rillo at sa iba pang mga bagong halal na opisyal ng bayan. Nagkaroon ng misa ng pasasalamat na pinangunahan ni Reb. Pr. Mario A. De Leon, Kura Paroko ng Nuestra Señora De La Asuncion sinundan ito ng pormal na panunumpa sa katungkulan ng mga myembro ng Sangguniang Bayan na kinabibilangan nina Alexander Villanueva, Danilo Angeles, Angelito Angeles, Reciel Diño at Lawrence Arca. Nanumpa din si Ireneo Angeles bilang pangalawang Punong Bayan.

Ito ang ikatlo at huling termino niya sa nasabing posisyon. Sa pangalawang termino ni Rillo bilang punong bayan, bitbit nya ang pangako ng tuluy-tuloy na pag-asenso at pag-unlad. Pinangunahan ni Alberto Malimban, pangulo ng Liga ng mga Barangay, ang panunumpa sa katungkulan ng mga nabanggit na opisyales.

(MCA/Elvie Estrada)



