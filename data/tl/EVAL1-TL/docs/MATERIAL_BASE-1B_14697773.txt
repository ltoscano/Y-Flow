Bumuwena-mano panalo ang F2
By Elech Dawa June 19, 2016 Humirit ng apat na sets ang F2 Logistics para itaob ang Cignal, 25-12, 23-25, 25-20, 25-11, sa opener ng Philippine Super Liga All Filipino Conference kahapon sa The Arena, San Juan City.
Matapos dominahin ang set 1, inakala ng lahat na wawalisin ng Cargo Movers sa tatlong sets ang HD Spikers pero sumagot ang Cignal sa set 2.
“First set maayos ang performance namin, sa second set siguro over confidence nagkaroon ng miscommunication sa loob,” ani F2 Logistics coach Ramil de Jesus.

Nalamangan ng walong puntos ng Cignal ang F2 Logistics sa set two,17-9 humabol ang cargo Mover pero kinapos ang mga ito.
“Medyo nagkaroon ng kumpyansa ang Cignal tapos late na nila narealize na malayo na pala ang lamang kaya nahirapan na maka-survive sa second set,” saad ni de Jesus.
Tumipa si Aby Maraño ng 17 points habang kumana sina Paneng Mercado at Ara Galang ng tig 11 markers para ilista ng Cargo Movers ang unang panalo.
Medyo matamlay ang umpisang laro ni Kim Fajardo pero biglang nagkaroon ng kumpiyansa sa sarili matapos maisahan si NCAA best blocker Jeanette Panaga at isang blangka kay Mela Tunay.
Naghihiyawan ang mga fans kapag kapag nagtatapat sina Fajardo at Tunay.
“Hindi ko alam ‘yun eh, siguro marami lang fans ‘yung dalawa,” sambit ni de Jesus.
Nagtala sina Fajardo at Mika Reyes ng tig siyam na puntos para sa Cargo Movers.

Namuno sa opensa para sa Cignal si Cherry May Vivas na may 13 points.



