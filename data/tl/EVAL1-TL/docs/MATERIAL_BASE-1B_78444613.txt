
Gobernador ng Bulacan nanawagang igalang at mahalin ang watawat ng bansa

June 02, 2016 Vinson F. Concepcion

LUNGSOD NG MALOLOS, Hunyo 2 (PIA) -- Nanawagan si Gobernador Wilhelmino Sy-Alvarado sa mga Bulakenyo na bigyang pagpapahalaga, igalang, at mahalin ang watawat ng bansa. Sa kanyang mensahe sa pagdiriwang ng ika-118 Flag Day nitong Sabado, sinabi ni Alvarado na ang paggalang sa watawat ay paggalang na rin at pagmamahal sa sarili at kapwa. Hinikayat din ng Gobernador ang mga nasasakupan na manindigan at maging katulad ng mga bayani ng bayan na lumaban para sa pagkamit ng kalayaan. Unang iwinagaway ang watawat ng Pilipinas noong ika-28 ng Mayo 1898 matapos ang tagumpay sa Alapan sa Imus, Cavite. (CLJD/VFC-PIA 3)



