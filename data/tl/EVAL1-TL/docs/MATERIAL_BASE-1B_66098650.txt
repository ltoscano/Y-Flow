FOI lalarga sa Duterte admin July 3, 2016 Sa pamamagitan ng isang executive order (EO) ilalarga sa executive branch ang Freedom of Information bill (FOI) na lalagdaan ni Pangulong Rodrigo Duterte.
“We are finishing the draft executive order for the freedom of information,” ayon kay Communications Secretary Martin Andanar sa panayam nito sa radyo nitong Linggo.
Sa naturang EO kailangang magsumite sa mga unang araw ng linggong ito ang mga tanggapan sa ilalim ng executive branch ng opisyal na detalye ng kanilang mga transaksyon at proyekto. Dinagdag pa ni Andanar na ang kautusang ito ay pagsasakatuparan ng transparency sa Duterte administration batay sa Article III, Section 7 ng 1987 Constitution kunsaan kinikilala ang karapatan ng mga Pilipino sa tamang impormasyon na dapat maging bukas sa mga mamamayan.
“This is a proactive stance of the Durterte administration to establish very transparent executive portfolios and in keeping with the president’s promise to deliver FOI once sworn into office,” ayon pa kay Andanar.



