Lake Holon muling binuksan sa mga turista

March 07, 2016 LUNGSOD NG KORONADAL, South Cotabato, Mar. 7 (PIA) â€” Muli nang binuksan sa publiko ang Lake Holon sa bayan ng Tboli. Noong Sabado, Marso 5, mahigit 70 trekkers ang pinayagan ng lokal na pamahalaan ng Tboli na umakyat sa Lake Holon. Sila an unang grupo umakyat sa lawa, mula noong isara ito noong Enero 11 sa layong makapahinga ang lugar sa turista.

Karamihan sa mga naturang turista ay dumaan sa Sitio Kule trail na mas mahirap kung ikukumpara sa nakasanayang Sitio Nabol trail. Ayon kay Rodel Hilado, tourism officer ng Tboli, sa panahong isinarado ang lawa sa mga bisita, nagsagawa sila ng pagsasanay sa mga front line service provider na kinabibilangan ng mga katutubong Tboli na nagsisilbing receptionist, tour guide at porter. Nagtanim din sila ng mga puno sa palibot ng Lake Holon at nag-ayos at nagpatayo ng mga imprastraktura sa mismong camp site. Sa Abril 12-13, magkakaroon din ng pilgrimage sa Lake Holon. Dalawang daan indibidwal lamang ang papayagan sa naturang pilgrimage. Subalit, ngayon pa lang, ayon kay Hilado, puno na ang listahan para sa nasabing aktibidad. (DEDoguiles-PIA 12)



