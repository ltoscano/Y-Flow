Pagpapatibay sa Aguang Bridge sa Baler, inaasahang matatapos ngayong Oktubre

June 29, 2016 Joselito S. Libranda

BALER, Aurora, Hunyo 29 (PIA) -- Inaasahang matatapos ngayong Oktubre ang pagpapatibay ng Aguang Bridge sa Baler. Ayon kay District Engineering Office Construction Chief Beni Lito Pascua, pinatitibay nila ang pundasyon ng tulay upang mapalitan ang mga nasirang bearing nito. Naitayo noong dekada 90, ang 800 metrong Aguang Bridge ang itinuring na pinakamahabang tulay sa lalawigan ng Aurora. Ito ang siyang nag-uugnay sa mga barangay ng Buhangin at Reserva.

(CLJD/JSL-PIA 3)



