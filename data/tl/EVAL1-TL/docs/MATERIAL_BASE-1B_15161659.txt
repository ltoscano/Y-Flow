Lim handang makipagtulungan kay Erap

Doris Franche-Borja (Pilipino Star Ngayon) - May 26, 2013 - 12:00am

MANILA, Philippines - Tiniyak ni outgoing Manila Mayor Alfredo Lim na handa siyang makipagtulungan kay Mayor-elect Joseph Estrada upang mas mapabuti pa ang pagseserbisyo sa mga Manilenyo.
Sinabi ni Lim na kailaÂngan lamang na ipakita din ng bagong uupong mga opisyal ng city government na tututukan nila ang mga pangangailangan ng taga Maynila.
Kailangan anya ng mga taga Maynila ang tulong ng mga opisyal ng pamahalaan upang makaahon sa kahirapan.
Pinabulaanan din naman ni Lim na tinalikuran na niya ang kanyang tungkulin sa lungsod matapos na talunin ng dating pangulo sa katatapos na halalan.
Wika niya, tuloy ang kanyang pagtugon sa tungkulin bilang ama ng Maynila sa mga nalalabing araw ng kanyang termino.
Tulad aniya nang nakamihasnan, magkakaroon ng maayos na paglilipat ng kapangyarihan sa mga bagong halal na opisyal ng lungsod sa Hunyo 30, 2013.
â€œAraw-araw, andoon ako sa Maynila. Alas-otso ng umaga, nagtatrabaho, nagpipirma ng mga papel, ginagawa ang kailangang gampanan na trabaho,â€ wika ni Lim.



