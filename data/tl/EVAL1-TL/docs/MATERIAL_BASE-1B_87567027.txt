Luma

Luma (Mt. 13: 54-58) Bago ba ang celfone mo? May bago ka bang gadgets?

Nakakatuwa ang ugali natin kapag bago ang celfone o sa kung anumang gadgets. Dahil bago ito at wala pang gasgas, iniingatan natin ito. Hindi basta basta inilalapag lamang, dapat ay dahan dahan. Hindi basta basta ginagamit lang, dapat ay malumanay kung pipindutin. Hindi sa kung saan lang iniiwan, dapat ay sa lugar na “safe” ito. Hindi rin basta basta ipinagagamit sa iba, hanggat maaari ay di ipapahiram at kung ipapahiram ay magbibilin pa na ingatang mabuti.

Pero pagkalipas ng ilang panahon iba na. Kapag luma na kung saan saan na lang inilalagay. Pagka nagsawa na sa celfone ibinabagsak na lang.

Madali na din itong ipahiram sa mga nanghihiram. Kahit pa magasgasan ay okei lang… Bakit nga gayun? Kase matagal ng ginagamit, naging pamilyar na sa gamit… Ganun din daw sa tao. Pag pamilyar tayo sa isang tao marami tayong mga prejudices. Hinuhusgahan na ntin siya base sa kanyang nakaraan.

Ikinukulong na natin siya sa ating mga kaisipan na ang kanyang pinanggalingan ang dahilan. Tingnan natin si Hesus. Dahil pamilyar sa kanya ang mga tao sa sariling bayan hindi siya pinaniwalaan.

Pinagdudahan siya. Sabi nila: “Hindi ba’t siya ang anak ng karpentero?” Hindi sila makapaniwala na ang isang galing sa kanila ay makagagawa ng mga himala. Hindi maabot ng kanilang pang-unawa ang katotohanan na nakakapagpagaling siya ng mga karamdaman. Hindi nila matanggap na ang isang galing sa kanila ay magtuturo sa kanila. Isa itong hamon sa atin sa panahon ngayon. Ang ating tinitingnan dapat ay ang sinasabi at ginagawa ng isang tao. At sana sa ating paglapit at lubusang pagkakilala kay Hesus, mas lalo natin siyang pinakikinggan at isinasabuhay ang kanyang mga turo. At higit sa lahat hwag nating husgahan ang ibang tao. *Got a new celfone and therefore a new number... and a new profile picture...



