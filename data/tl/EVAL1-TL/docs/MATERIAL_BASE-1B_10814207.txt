ALAB: Louie at Joven
March 28, 2016 Sa Formula 1 ay tampok ang mga pinakamabilis na sasakyan sa circuit racing.
Pero sa Vios Cup na katatapos lamang ganapin sa Clark Speedway Circuit, ang mga kotse rito’y puwede ring gamitin sa ating mga kalsada.
Ibahin ang F1 dahil halos literal na lumilipad ang mga pangarera rito: Dito’y nasa 250 kph halos ang bilis. Panalo si Nico Rosberg ng Mercedes noong Linggo sa umpisa ng F1 season sa Melbourne, Australia. Ika-2 ang kanyang kakamping si Lewis Hamilton, dumidepensang tsamp.
Sa tamang palit ng gulong nagwagi si Rosberg. Nangyari ito matapos itigil ang karera sanhi ng aksidente ni Fernando Alonso ng McLaren.
Nangunguna si Sebastian Vettel pero mali ang palit niya ng gulong sa timeout.
Si Hamilton ang trangko pero sa bagong batas sa paddle shift, kabyos agad siya at sa unang arangkada’y agad siyang naungusan.
Pero mahaba pa ang bakbakan at sa Nobyembre pa malalaman ang tsamp. Sa Abril 3 sa Bahrain, abangan ang balikwas ni Hamilton, ang bata ko noonpaman.
Samantala, meron ding “karera” ngayon si Mayor Louie S. Visorde na tatampukan ng kanyang motorcade sa Calauag, Quezon.

Kasali ako dahil bawal mag-overtake (he-he).
“Pagpupugay muli ito sa ating mga kababayan,” sabi ni Pareng Louie.

Disiplina sa kalsada, kaligtasan ng pamilya.
Kasama ko rin ngayon ang Pare kong Joven Florido, ang pinagpipitaganang piskal ng Calauag. Brrmm!



