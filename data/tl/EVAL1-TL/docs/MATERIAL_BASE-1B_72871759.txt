CHR inutil sa Masbate

INUTIL, parekoy, ang Commission on Human Rights sa kaso ng pangmamaltrato sa preso nitong Jail In-Charge sa Masbate Provincial Jail.
Ang ginawa ni JIC Villegas na pagpoposas sa presong si Jobert Majestral kahit ito ay nasa loob ng piitan ay maliwanag na isang uri ng “paglabag sa karapatang pantao!
Ngunit simula nang ibinulgar natin ang katarantaduhang ito ay mistulang bingi itong commission ni Chairwoman Etta Ann Rosales! Hinihintay pa yata ni Chairwoman Rosales na mamatay na muna ang nasabing preso bago siya kikilos! Pwe!
Kung mag-iimbestiga lang sana ang CHR sa Masbate Provincial Jail ay mapatutunayan nilang hindi lang ang ginawa ni JIC Villegas sa presong si Majestral ang katarantaduhang nagaganap dito.
Napakaraming preso ang ginagamit din sa “mining operation” sa Aroroy na napipilitan lang dahil sa sobrang takot!



