Kris tiyak hahagulgol na naman: Mayor Bistek at Tates nagkabalikan na talaga

SANGA-SANGANDILA Ni Veronica R. Samio

I’m sure makararamdam ng matinding selos si Kris Aquino kapag nabalitaan niyang inaamong muli ng nakahiwalayan niyang Mayor ng Quezon City na si Herbert Bautista ang ina ng mga anak niya na si Tates Gana. Makaraang makabalik ng kanyang mag-iina mula sa Amerika ay nagkakasama na sila hindi lamang sa pagkain kundi maging sa pagsisimba. Ayon sa aking mapagkakatiwalaang source ay balik sa dati ang magandang samahan nina Mayor Herbert at ng ina ng kanyang mga anak. Pero ang higit na naliligayahan ay ang dalawang anak nila sa pagbabalik ng katahimikan at kaligayahan sa kanilang pamilya.. ‘Yun na!
Sa front row pa nakaupo Mother Lily nagbabayad para makapanood ng mga concert ni Gary V!
Kung may dapat mang ika-proud si Gary Valencianco, ito ang pangyayaring makaraan ang maraming konsyerto na ginawa niya, nung nagsisimula pa lamang siya hanggang ngayong may mga anak na siya na kasama niyang nagdi-direk at nagpeperform sa mga concert niya, he’s still at it. Lording it over hindi lamang laban sa maraming kasabayan niya o tulad din niyang may malaking pangalan sa concert scene at maging ng maraming kabataan na gustong sundan ang bakas niya at katulad niya ay nagpapakita ng kakaiba at pambihirang talent sa pagkanta.
Pero malaki ang kalamangan sa kanila ng itinuturing na Mr. Pure Energy. Bukod sa mas gumaling pa siyang performer, it seems mas nahasa siya sa napakarami at walang humpay na pagpi-perform niya on stage at sa TV screen. Ang pinakahuli niyang konsyerto na pagdiriwang ng kanyang ika-30 anibersaryo bilang singer at maagang selebrayon ng kanyang kaarawan na magaganap sa buwan ng Agosto ay isang dahilan kung bakit may repeat o pag-uulit ang kanyang Arise concert na nauna nang ginanap ng dalawang gabi sa Araneta Coliseum nung buwan ng Abril. Isa pa ring dahilan why Gary V is staging a repeat is because napakalaki ng clamor para rito. Kahit ‘yung mga nakapanood na ay open sa kanilang pag-amin na gusto nilang mapanood uli ang concert.
Maski nga si Mother Lily na ayaw humingi ng libreng tiket bagaman at sigurado namang bibigyan nila siya kung hihingi siya because she is a dear friend of the family at nung nagsisimula pa lamang si Gary V ng kanyang career, ang anak ni Mother Lily na si Roselle Monteverde ang nagprodyus ng ilan niyang konsyerto sa Amerika. Pero ang matriarka ng Regal ay bumibili ng tiket niya at dun pa siya sa harap umuupo para maenjoy niya ang performance ng pinaka-paborito niyang total performer. Manonood muli ang prodyuser ng Regal sa repeat ng Arise sa Agosto 2, this time ay sa Mall of Asia Arena naman magaganap.
Ipinahiram ni Mother Lily ang hindi pa pormal na nagbubukas na events place niya, ang 36 Valencia Place para pagdausan ng presscon ng repeat ng Arise. Ang ganda ng lugar na dating isang iskwelahan para sa mga bata at dati ring tinitirhan ni Nora Aunor. Nakatuwaan lang ng prodyuser ng Regal na gawin itong lugar para sa reception sa kasal, birthday , anniversary, seminar, o kahit isang simpleng salu-salo para sa pamilya, magkakaibigan at magkakasama sa trabaho. Maaring maglaman ang lugar ng hanggang 200 katao. Kapag mas malaki ang event inirerekomenda ni Mother Lily ang katabi niya’t kapitbahay na garden ng mga Vera Perez na ginawa na ring isang events place.

Kung pinaka-magandang concert ni Gary V, ang On Higher Grounds na ginanap sa Music Museum para sa akin, higit ang kagandahan ng Arise na comparable hindi lamang ang performance ni Gary V sa maraming local and foreign acts kundi maging ang lights and sounds na ginagamit din ng mga foreign acts na dumarayo rito sa atin at pinagbubuhusan ng pera ng mga kababayan natin. It was the visual treat that showcased innovative techonology and dazzling production numbers at pinagbuhusan ng pag-aaral nina Gary V at ng kanyang anak na si Paulo Valenciano na muli ay tumatayong direktor ng Arise.
Muli, sa repeat ng Arise ay mapapanood ang nag-iisang anak na babae ng mga Valenciano na si Kianna na magsisilbing isang interpreter sa Philpop 2014, kasama rin sa concert sina Rico Blanco, Iya Villania, Sam Concepcion, The Manouevres at ang selfie king na si Gab Valenciano.
KC mas lalong mai-in love kay Paulo
Gumaling na nang husto bilang artista si Paulo Avelino. Walang magsasabi na hindi maganda ang ipinamamalas niyang performance sa Sana Bukas Pa Ang Kahapon. Kakaibang role ang ginagampanan niya, hindi loud, napaka-subdued pero naitatawid niya nang malinaw ang message na gusto niyang maiparating sa mga manonood. I’m sure kapag napanood siya rito ni KC Concepcion ay lalo siyang mai-in love sa aktor na pinaniniwalaan ng marami na mayroon nang malaking puwang sa kanyang puso.
Pagbebenta ng half rice gagawan na rin ng bataS
Kailangan bang gawin pang batas ang pagbibenta ng half rice na talaga namang pwedeng bumili nito noon pa? Kung sakali, ngayon ko lang nalaman na may mga establisamyento pala na ayaw magbenta ng half rice. Pero, I’m sure iilan lamang sila.
P-Noy nanahimik na lang sana
Sana hindi na nagsalita pa o nagdagdag ng kanyang saloobin tungkol sa isyu ng National Artist si P-Noy. Sa ginawa niyang pagsasalita ay lalo lamang niyang dinagdagan ang sakit na nilikha niya sa puso ng Superstar na si Nora Aunor at sa kanyang mga supporters.
Edu bagong host ng Talentadong Pinoy
Congratulations kay Edu Manzano kung siya man ang makukuhang kapalit ni Ryan Agoncillo sa Talentadong Pinoy. He is more than qualified. Sa tagal ba naman niyang nagsisilbing host ng mga game shows, Talentadong Pinoy will just be one of those. For sure, bibigyan niya ng sarili niyang istilo at personalidad ang kanyang bagong trabaho. Maaring kay Ryan nagsimula ang Talentadong Pinoy pero suguradong kay Edu na ito magtatagal. Congrats, Doods.



