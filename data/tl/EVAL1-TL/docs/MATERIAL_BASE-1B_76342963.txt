
MGA KAANIB NG SSS MAY CALAMITY RELIEF PACKAGE

AYON kay Social Security System (SSS) officer-in-charge Edgar Solilapsi “Ang tahanan ng mga taga-Bohol at Cebu ang ilan sa mahahalagang istrakturang nasira kamakailan lamang ng malakas na lindol na tumama sa nasabing mga probinsya kaya pinababa ng SSS ang terms and conditions sa “House Repair and Improvement Loan Program,” bilang ba-hagi ng aming “Calamity Relief Package.”
Sa ilalim ng naturang relief package, ang maximum na ta-unang interest rate na 9%, ginawang 6% na lamang sa home repairs ng mga kaanib na naninirahan sa mga deklaradong calamity area.
Pinatigil din ng SSS ang regular processing fee na P3,000, at binigyan din ang mga kaanib ng isang taon para mag-apply sa isang special home repair loan facility.
Kasama ang SSS Tagbilaran na fully operational na isinara nang pansamantala ang satellite offices sa Governor’s mansion at sa Agricultural Promotional Center, na nasa naturang siyudad din. Para bigyang daan ang mga satellite na itinayo sa mga malalayong lugar sa Bohol.
Pinatigil din ng SSS ang kanyang operasyon sa mga satellite office sa Gaisano Fiesta Mall sa Tabunok, Talisay City; Gaisano Island Mall sa Lapu-Lapu City; Talisay City Hall at ang DTI-National Economic Research and Business Assistance Center na binuksan noong nakaraang linggo sa pansamantalang kalagayan upang masiguro na ang mga kaanib ay hindi maaabala sa mga serbisyo na ibibigay ng SSS sa kanila.
Dagdag pa mula sa SSS Cebu Branch, ang mga kaanib sa lugar ay maaari ring makipagtransaksyon sa SSS service office sa Robinsons Fuente Mall, na bukas mula Martes hanggang Sabado sa ganap na 10:00AM to 6:00PM. Ang Bohol based SSS service offices naman sa Ubay at Talibon ay tumatanggap ng mga katanungan mula sa mga kaanib, gayundin ng transaksyon ‘pag weekdays, mula 8:00AM to 5:00PM.



