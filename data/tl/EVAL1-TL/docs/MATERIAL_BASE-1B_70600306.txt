Libreng sakay sa LRT at MRT ngayong Independence Day

Ni Mer Layson (Pilipino Star Ngayon) | Updated June 12, 2014 - 12:00am

MANILA, Philippines - Magkakaloob ng libreng sakay sa kanilang mga commuters ang Light Rail Transit (LRT) at Metro Rail Transit (MRT-3) ngayong Araw ng Kalayaan, Hunyo 12.
Ayon kay Atty. Hernando Cabrera, tagapagsalita ng LRT Authority (LRTA) at ng MRT-3, ito ay bilang pakiisa sa pagdiriwang ng Independence Day.
Nabatid na ang libreng sakay sa LRT 1 at 2 at MRT-3 ay maaaring i-avail mula alas-7:00 hanggang alas-9:00 ng umaga at mula alas-5:00 ng hapon hanggang alas-7:00 ng gabi. Ang LRT-1 ang nagkokonekta sa Baclaran sa Para√±aque at Roosevelt sa Quezon City, habang ang LRT-2 naman ang nag-uugnay sa Claro M. Recto sa Manila sa Santolan sa Marikina City.
Samantala, ang MRT-3 naman ay bumibiyahe sa kahabaan ng Epifanio delos Santos Avenue (Edsa) mula sa North Avenue sa Quezon City hanggang sa Taft Avenue sa Pasay City.



