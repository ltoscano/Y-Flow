Team USA ginulpi ang China August 8, 2016
RIO DE JANEIRO (AP) — Bago kung susulyapan si Kevin Durant lalo na ang kanyang US Olympic men’s basketball team pero kasing dominante nito ang sumalaksak nang dalawang huling gold medals sa Summer Olympic Games.
Tamang dinampot lahat ni Durant ang mga iniwan ng 2012 Olympics sa inunat na 25 points, at minasaker ng Americans ang China, 119-62, sa kanilang opening game noong Sabado.
Nagpader ang new Golden State Warriors star ng 30 points apat na taon na ang nakalilipas sa gold-medal game, nang matiris ng mga Amerikano ang Spain sa championship. Siya na lang at si Carmelo Anthony ang nagbalik sa team pero determinado ang mga bagong salta sa team para sa panibagong Olympic movement.
Nagtistis si DeMarcus Cousins ng 17 points at nagpaluwal si Paul George 15 para sa US, na lubhang paborito para maisukbit ang third straight gold at malamang na ‘di pa rin mabago ang mga opinyon ng lahat tapos ng pinakitang ito.
Kahit parating ang mahirap na mga laban pero hindi na rin naman madali maski ang panimula. Sabak uli agad sila sa Lunes sa Venezuela, isa pang team na nilampaso nila sa exhibition play.
Umagapay si Anthony ng siyam na puntos at naging kasaysayan siya bilang unang Kanong naglaro ng apat na sunod sa Olimpiada. Magiging first three-time gold medalist siya kapag nanalo uli rito ang Estados Unidos.
Tinablahan din ng 32-year-old veteran sina LeBron James at David Robinson na naka-24 games na sa quadrennial sportsfest.
Tanging si former NBA lottery pick Yi Jianlian ang nakabutas ng double figures para sa Asian champions na mga Intsik sa 25 pts.



