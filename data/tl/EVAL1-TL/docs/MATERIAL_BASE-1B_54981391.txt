LALAYA BA TAYO SA KORAPSYON?

MARAMI ang nagtatanong kung nakalaya na ba ang Parañaque sa korapsyon.
Ito kasi ang kapansin-pansin sa lungsod dahil naglipana pa rin ang mga tiwaling opisyal ng lungsod, lalo na ang mga taong hinugot pa sa isang lungsod sa northern part ng Metro Manila.
Patuloy pa rin ang panghahalihaw nina Lani at ang mga kasapakat nitong sina Anton at Arnold.
Tiyak na katakot-takot na doktoran na naman ang gagawin nina Anton, Lani at Arnold dahil sangkatutak na pera ang pinag-uusapan ngayong papasok na ang 2014.
Dapat na maging mapagmasid si Mayor Edwin Olivarez sa trabaho ng mga kumag na ito dahil ito ang kanyang ikababagsak sa tao dahil kapag binakat mo ang pagmumukha ng mga ito ay tiyak na 3 tao ang lalabas.
Hindi lamang ang pangalan at karerang pulitikal ni Mang Edwin ang dadausdos sa sistema nina Anton, Lani at Arnold dahil tiyak na maging ang kabang-bayan ng Parañaque ay labis na maaapektuhan.
Lalo na ngayong bayaran na naman ng mga permit sa business at iba pa ang first quarter at diyan dapat maging mapagmasid ang mayor at ang city council dahil tiyak na kalahati ang mawawala sa kanilang income.
Kumbaga, nagtapos ng doctorate ang mga ito kapag paggawa na ng pera ang pinag-uusapan at iyan ang dapat bantayan ng COA at ni mayor.



