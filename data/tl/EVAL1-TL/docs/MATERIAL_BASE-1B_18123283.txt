ANG BABOY NI NAPOLES AT VILLARUEL NG STA. ANA

KAHIT anong paliwanag ni Senate President Franklin Drilon kaugnay kay Napoles ay hindi lumiliwanag.
Bagkus ay lalong dumidilim!
Sa nakalipas na panahon, sandamakmak na magnanakaw, parekoy, ang ipinatawag sa Senate hearing upang magbigay-linaw sa mga isyu. Kahit may mga nakasampa ng kaso ay inoobliga ng Senado na dumalo. Ang iba nga ay nilabasan pa nila ng warrant of arrest para lang makadalo.
Pero itong bilyong kababuyan ni Napoles ay pilit pinalalagpas ni baboy, este, ni Drilon. Sen. Drilon, ‘di ba ‘yung lahat ng ipinatawag noon ay inyong inoobliga kahit may kaso na, bakit andap kang baboy ka, este’ sa kababuyan ni Napoles?
Dahil ba siya ay inyong “family friend” kaya nga very sweet pa kayo sa pictures? Halatain ka masyado, Sen. Drilon!
Kababuyan ‘yan! Pwe!
-o0o-
Nangangamoy Barangay elections na, kaya “talk of the town” na naman ang iba’t ibang isyu sa mga barangay.
May mabuti, may masama, may mabuting pinasasama at may masamang pinabubuti . . . its more fun in the Philippines!
May mga botante, parekoy, na masyadong mapanghusga at mayroon din namang ginagamit ang kanilang isip.
Para sa iilan, tanging mapepera lang ang pwedeng kumandidato dahil pwedeng lapitan kung magkaproblema.
Tangna, mas malakas ngang magnakaw ang mga milyonaryo! Bakit? Dahil sanay na sila sa malakihan kaya hindi na kuntento sa maliitan! At sa kakapiranggot na itinutulong ay sandamakmak ang ninanakaw!
Sa ganang akin, ang intensiyon, parekoy, o saloobin ng isang kandidato ang mahalaga. Kahit mahirap lang ang isang kandidato kung may damdaming maglingkod ng malinis at taos-puso ay siya kong iboboto!
Walang pinag-iba sa isang naghihirap ngunit sa halip gumawa ng katarantaduhan o turuan ang kanyang pamilya ng kalokohan ay hindi naging hadlang ang kahirapan upang mabigyan ng edukasyon ang kanyang mga anak.
Ibig sabihin, nangangarap siya, parekoy, ng ginhawa sa pagdating ng tamang panahon.
At sa malinis at maka-Diyos na pamamaraan! ‘Yan ang ating nababanaag kay Bernie “Jeff” Villaruel ng Brgy. 885, Sta. Ana, Manila. Hindi mapasusubalian na ang kahirapan ay kanyang binabaka sa marangal na pamamaraan. Sa pagbibigay ng edukasyon sa kanyang mga anak.
Kaya naman hinihikayat kita, parekoy, na tumakbong kagawad para magkaroon ng ehemplo ang isang payak na kalagayan ng sambayanan na may malinis na hangaring umasenso.
Sa tamang paraan…sa tamang panahon! Ganyan ngayon ang kalagayan ng ating bayan.
Ganyan ngayon ang kailangan ng ating bayan!



