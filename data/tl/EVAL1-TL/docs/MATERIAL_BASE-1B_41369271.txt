AIR FORCE, IPPC AASINTA NG F4 SLOT By Ramil Cruz June 9, 2016
Mga laro ngayon (Rizal Memorial Baseball Stadium)
8:00 a.m. – Air Force vs. UST
10:00 a.m. — NU vs. IPPC
Final Four berths ang kapwa aasintahin ngayong umaga ng defending champion Air Force at former titlist IPPC (dating Philab) sa pagsagupa sa magkahiwalay na mga karibal sa matira-matibay na knockout cross-over quarterfinals ng 3rd Philippine Sports Commission Commissioners Baseball Cup 2016 sa Rizal Memorial Baseball Stadium.
Kahambalusan ng Airmen sa first game ang pinakahuling nag-qualify sa Last Eight na University of Santo Tomas. Sunod na magsasalpukan ang IPPC Hawks at National University. Winalis ng Air Force ang apat na laro sa Group A para sakupin ang unang top spot sa quarters habang binigo ng Growling Tigers ang UP Maroons sa huling laro sa eliminations, 8-5, para madale ang pangalawang puwesto sa Group C.
Apat na matches din ang na-sweep ng IPPC, samantalang nagpapakita ng tibay ang Bulldogs na sa 3-1 win-loss record, tanging talo ay sa Air Force, 3-0, sa elims.



