DTI nagbukas ng bagong Negosyo Center sa Tacurong City

March 18, 2016 LUNGSOD NG TACURONG, Sultan Kudarat, Marso 18 (PIA) -- Isa na namang Negosyo Center and binuksan ng Department of Trade and Industry (DTI) 12 kamakailan.
Ang pinakabagong Negosyo Center sa SOCCKSARGEN Region ay matatagpuan malapit sa City Hall ng Tacurong.
Ayon kay DTI 12 Regional Director Ibrahim Guaimadel layunin ng programa na matulungan ang mga micro, small at medium enterprises (MSMEs) na makasabay sa mga malalaking enterprises sa lugar.
Sa kasalukuyan, ayon kay Director Guaimadel mayroong ng anim na Negosyo Center sa SOCCSKSARGEN Region. Ang ibang Negosyo Center matatagpuan sa General Santos City, Koronadal City, Kidapawan City, Tacurong City, at Alabel,Sarangani.
Katuwang ng DTI sa pagtatayo ng Negosyo Center sa Tacurong ang pamahalaang panglungsod at Sultan Kudarat Chamber of Commerce and Industry Foundation, Inc. (SKCCIFI).
Binigyang-diin din ni Guiamadel na hindi nagpapautang ang Negosyo Center sa mga naghahangad na magsimula ng negosyo,.
"Tumutulong kami kung paano mag-umpisa ng negosyo sa mga gustong magnegosyo at kung paano sila makakahiram ng pera sa mga partner agency katulad ng DSWD at Land Bank,
"Dagdag ng opisyal, naglaan ang DTI ng Php 23 milyon sa pagtatayo ng karagdagang Negosyo Center sa susunod na mga bayan: Midsayap at Kabacan sa North Cotabato, Surallah sa South Cotabato at Lebak at Kalamansig sa Sultan Kudarat. (RABSumanghid DevCom Intern/DEDoguiles PIA-12)



