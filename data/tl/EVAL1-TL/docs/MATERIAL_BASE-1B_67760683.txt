BOYCIE PUTONG BILANG KAPITAN NG BRGY. ZONE 89

NAPAKAPALAD naman ng Barangay 828 Zone 89 sa Pandacan, Maynila at doon tumatakbo si Cecilio Putong III na mas kilala sa kanilang lugar bilang si “Boycie.”
Si Boycie ay apo ni dating Education Secretary Cecilio Putong ng Tagbilaran, Bohol.
Sa Lolo Cecilio niya na natutunan ang klase ng public service na hindi nababahiran ng anomang katiwalian ang mga apelyido at pamilya.
Ilang dekada na rin siyang nagsilbi sa Bureau of Internal Revenue ngunit nanatili siyang simple at kagalang-galang.
Totoo ito, kahit mag-ikot ka pa sa kanila sa Plaza dela Virgen at ipagtanong sa mga kapitbahay at mga tambay.
Tanungin niyo pa si Chairman Boo Gernale ng Brgy. 826.
Si Putong ay produkto ng Ateneo de Manila at Philippine Christian University.
Taglay niya ang bihirang kombinasyon ng pagiging matalino at makatao.
Maganda ang puso nitong si Boycie kaya’t sinsero siya sa bawat makaharap.
At, ramdam niya ang problemang dinaranas ng mahihirap.
Kaya’t kinikilala siya sa kanilang lugar sa Pandacan.
Bagama’t siya ay madalas tumulong sa nangangailangan, iniwasan niya ang pulitika itong mga nakaraan na taon at iniwan ang pulitika sa kanyang biyenan, Kap. Celestina Robles, na nagsilbing kapitana sa kanilang barangay ng mahigit sampung taon.
Ilang halalan din ang pinalipas ni Boycie na hindi makumbinse na kumandidato ng kanyang mga kabarangay.
Eto na kamo ang siste, marami raw ang nabahala sa nakaupong kapitan at hinihingi nila kay Mayor Erap ang pag-audit ng isang gastusin sa BAIP kung saan daw ang isang tricycle ay nagkakahalaga ng P242,000.
Meron ding mga nagreklamo na noong May elections ay hindi pinayagan ng kapitan ang paglalagay ng posters ni Erap dahil loyalist daw siya ni Lim.
Pero ngayon daw ay nasa Facebook coverpage pa niya ang litrato nila na magkasama sila ni Erap.
Alam din daw ito ng mga ibang kapitan ng Zone 89.
Kaya’t dapat botohin ng mga taga-828 itong si Boycie Putong bilang kanilang kapitan dahil nangangako ito ng malinis na pamamalakad ng kanilang barangay at walang masasayang na pondo nito dahil hindi niya pababayaan na mabahiran at madungisan ang magandang pangalan na iniwan ng kanyang lolo na si Dr. Cecilio Putong na dating Secretary ng Department of Education.



