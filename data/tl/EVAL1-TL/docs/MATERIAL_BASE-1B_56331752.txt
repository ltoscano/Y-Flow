Mga Kuliglig sa Nueva Vizcaya, binigyan ng premyo

June 25, 2016 Ben Moses Ebreo

BAYOMBONG, Nueva Vizcaya, June 25 (PIA) – Binigyan ng premyo kamakailan ng provincial government ang mga kuliglig na ginamit bilang float o sasakyan ng mga reyna ng 15 bayan ng lalawigan. Ang mga Kuliglig ng 15 bayan na pinaganda ng iba’t-ibang disenyo base sa produkto o naiibang pagkakilanlan ng mga bayan ay lumahok sa grand parade ng ‘Ammungan’ Festival celebration ng lalawigan noong nakaraang buwan. Napili ang Kuliglig ng bayan ng Diadi bilang kampeon dahil sa disenyo nitong mais na siyang pangunahing produkto nito kung saan kinikilala na ito bilang corn capital ng Nueva Vizcaya. Dahil dito, tumanggap ng P100,000.00 ang LGU Diadi bilang premyo habang ang bayan ng Kasibu ay tumanggap ng P80,000 bilang second place, ang bayan ng Kayapa bilang third place at may premyong P50,000, bayan ng Sta. Fe na may premyong P40,000 bilang fourth place at ang bayan ng Solano na may premyong P30,000 bilang fifth place. Tumanggap din ng tig-P25,000.00 bawat isa ang 5 bayan bilang consolacion prize. (ALM/BME/PIA-2)



