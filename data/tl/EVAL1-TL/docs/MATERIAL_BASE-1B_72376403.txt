BYPASSED SECRETARIES

SINA Sec. Leila de Lima ng DOJ at Sec. Dinky Soliman ng DSWD ay parehong na-bypass na naman ng Commission on Appointments.
In short, muli na namang ibinasura ang kanilang mga appointment bilang mga kalihim ng nabanggit na mga departamento.
Ang salitang “bypass”, parekoy, ay una kong narinig noong inoperahan sa puso ang tatay ng isa kong kaibigan. Na hindi nagtagal ay namatay nga ang nasabing pasyente sanhi na rin ng kanyang pagka-bypass.
Ngayon ko naisip, napakaswerte talaga nitong sina Secs. De Lima at Soliman.
Aba, eh, tatlong beses ng na-bypass ang mga lintek pero buhay pa rin!
Samantalang ‘yung tatay ng aking kaibigan ay natigok agad sa unang bypass pa lamang!
Kaya nga, nang mabanggit ko sa aking kaibigan na ang mga kalihim ng DSWD at DOJ ay malalakas pa rin kahit tatlong beses nang na-bypass ay kumontra agad ito. Tangna, hindi maaari ‘yun!
Sa pagkakaalam ko, ang isinasailalim lang sa bypass ay ang mga may puso. Bakit na-bypass ang dalawang ‘yan, eh, wala namang mga puso?
Ehek! Sa totoo lang, parekoy, kung medyo mag-iisip lang ang dalawang ito… At kung medyo kakargadahan lang nila ng kaunting hiya ang kanilang mga sarili… Aba, eh, dapat na silang magsipagbitiw sa puwesto!
Tatlong beses na kayong ni-reject ng CA! Layas na!



