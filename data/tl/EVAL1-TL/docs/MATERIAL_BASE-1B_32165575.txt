Phl Nat'l Red Cross, may padalang tulong sa OccMin

January 15, 2016 Voltaire N. Dequina

MAMBURAO, Occidental Mindoro, Enero 15 (PIA) â€“ Makakatanggap ng non food items mula Philippine National Red Cross (PNRC) ang mga pamilyang naitalang kasama sa mga totally damaged houses sa lalawigan nang manalasa ang bagyong Nona noong nakaraang buwan. Dumating sa lalawigan ang isang truck ng mga non food items mula sa Manila headquarters ng Philippine National Red Cross (PNRC). Ayon sa Red Cross Operation Center (RCOC) ang mga naturang non food items ay naglalaman ng kumot, banig, kulambo, hygiene kit, jug at mat. Dadalhin ang mga ito sa mga bayan ng Sablayan, Sta Cruz, Mamburao at Abra de Ilog. Ang barangay Udalo ng Abra de Ilog ay may naitalang 40 pamilyang nawalan ng bahay dahil sa bagyong Nona. (VND/LBR/PIA4B/Occ Min)



