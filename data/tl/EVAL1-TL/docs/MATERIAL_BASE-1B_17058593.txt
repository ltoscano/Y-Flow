UP Booters pinasadsad ang Growling Tigers, 3-0

ni Hans Christian E. Marin
Napatibay ng Fighting Maroons ang kanilang kapit para sa unang pwesto sa Final Four matapos nilang dispatsahin ang University of Santo Tomas (UST) Growling Tigers, 4-1 sa ikalawang round ng Season 76 ng University Athletics Association of the Philippines (UAAP) Men’s Football noong ika-8 ng Pebrero sa Far Eastern University-Diliman.
Naging krusyal ang apat na sunod-sunod na goals ng UP sa loob lamang ng anim na minuto ng unang half upang mahirapan ng makabawi ang naghihikaos na Tigers.
Ipinamalas ng dalawang koponan ang kanilang mala-lintang depensa sa unang half ng sagupaan kung saan walang nais na magparaya ng puntos. Ilang clear goal attempts nina Maroons midfielder Nino Muros at forward Gerardo Valmayor ang napigilan ng Tiger noong ika-26 at 28 minuto ng labanan.
Ngunit tila nag-iba ang ihip ng hangin matapos ang free kick miscue ng Tigers sa ika-38 minuto upang maisakatuparan ng Maroons ang apat na magkakasunod na goals kung saan ang dalawa ay mula kina midfielder Carlos Monfort at forward Vincent Aguilar at ang dalawa pa na mula kay Valmayor. Nangunguna pa rin sa Valmayor para masungkit ang Golden Boot Award kung saan pinakamarami ang kaniyang 13 goals sa buong torneyo.
Nagsagawa ng ilang pagbabago sa depensa ang Tigers sa ikalawang half upang makakuha ng ball possessions at makamit ang kanilang unang goal sa ika-72 minuto. Ilang mintis din ang muntik pa sanang maging goal para sa Tigers, ngunit hindi na ito hinayaan ng goalkeeper na si Ace Villanueva na makapasok sa teritoryo ng Maroons.
“We can’t be happy with the way we played. If you look at the result, it’s flattering. But if you look at the game, it’s not, because we conceded a goal,” ani UP head coach Anto Gonzales.
Sa kasalukuyan, hawak ng UP ang 24 puntos upang maangkin ang unang pwesto habang napanatili pa rin ng UST ang 12 puntos para sa ikaanim na pwesto. Tatlong puntos ang nakukuha ng mga nagwawagi sa bawat laban habang isang puntos naman para sa parehas na koponan kung tabla at walang puntos ang makukuha ng matatalo.
Susunod na makakasagupa ng Maroons ang University of Santo Tomas Growling Tigers sa ika-19 ng Enero, ala-una ng hapon sa FEU – Diliman.



