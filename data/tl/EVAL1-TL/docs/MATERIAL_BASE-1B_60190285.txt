PRANGKAHAN: Paki-translate nga ito
By Ellen Tordesillas June 8, 2016
Nagrereklamo palagi si Davao City Mayor Rodrigo Duterte, ang susunod na pangulo ng Pilipinas na dispalinghado o “out of context” ang pagkasulat ng national media ng kanyang mga sinabi. Hindi raw kasi maintindihan ng mga taga-Maynila ang kanyang mga sinabi. Hindi raw naintindihan ng mga taga-Maynila ang biro at ang hindi biro.
Payo pa niya sa mga nasa national media na magtanong sa mga taga-Davao na reporter para malaman kung ano ang kanyang ibig sabihin sa kanyang mga pananalita.
Noong Sabado, nagkaroon ng malaking Thangsgiving Party sa Davao para sa kanyang pagkapanalo. Heto ang kanyang sinabi. Bastos ang dating sa akin. Ngunit baka nga mali ako kahit na ako ay Bisaya. Kaya sa mga akala nila mas naintindihan nila ang susunod na pangulo, kayo na ang magpaliwanag sa inyong katabi. Napakinggan ko ang kanyang talumpati. Itong transcript ay galing sa Facebook ni Jojo Malig.
Isa pa, may nabanggit siyang pangalan ng reporter: Manlupig. Sa Facebook, sinabi ni Karlos Manlupig, reporter ng Inquirer, na hindi siya ang nagtanong. Ibang reporter ang nagtanong.
Heto ang sinabi ni Duterte sa kanyang Thanksgiving Party noong Sabado. Kayo na lang ang umintindi o mag-translate:
“Meron isang reporter dito ikaw pa itong masama. Tinanong ako, ‘How’s your health?’ Sabi ko, I’m fine, I’m good.’
“Sabi ba naman nitong putang ina, ‘Saan ‘yung medical report mo?’ ‘yung bastusan, alam n’yo ‘yun?
“‘So sinabihan ko, ‘Huwag na lang. malapit na ako mamatay.’
“Ang resulta, ako pa ang kontrabida. Tama ba ‘yung ganyanin mo ‘yung tao?

“Eh kung sabihin ko sa’yo. ‘Kumusta ang kondisyon ng pekpek ng asawa mo?’ Sige nga. Ano may vaginitis o wala? May amoy ‘yun.
“Eh ganu’n e. Bastusan kasi eh.
“Tulad noong eleksyon, ilang beses tinanong ako ‘yung kami ni Roxas, humantong pa kami sampalan. Tapos sabi n’ya medical reports. Eh huwag na lang maghubad na lang tayo gusto mo palakihan tayo ng ari? Maliit ang ari n’ya kasi kumikembot ang puwet nu’n. Bakla. Kayong taga-Manila ‘yung mga report ninyo tulad ni Manlupig very impertinent question.
Walang galang. ‘How is your health?’ Sabi ko ‘Im fine.’ ‘Saan ‘yun medical report mo?’ Aba putang ina para lang siyang naninita ng kriminal. Sabihin ko sana, ‘Kumusta ang kondisyon ng pekpek ng asawa mo?” May amoy ba o wala? Give me the report! walang galang eh.

Ang akala ng taga-Maynila, natatakot ako sa boycott, boycott na ‘yan. Putang ina. Sige mag-boycott kayo. O tingnan n’yo isa lang ito, sa gobyerno lang, tapos ito. ‘Yung iba andun sa labas at andun sa likod. wala akong pakialam sa inyo.”



