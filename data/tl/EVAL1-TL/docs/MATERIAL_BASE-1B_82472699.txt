Knights: F4 muna bago title repeat
By Elech Dawa June 17, 2016 Para sa bagong coach ng defending champion Letran, unang pupuntiryahin ang Final Four 92nd NCAA basketball tournament sa darating ng Hunyo 25 sa MOA Arena sa Pasay City. At kasunod ang title repeat.
“Of course, all the coaches want to win a championship but for us, we’re thinking of just surviving the long elimination round and make it to the Final Four,” wika ni Napa, na pinalitan si coach Aldin Ayo ngayong taon.
Lumipat sa bakuran ng La Salle si Ayo matapos itaguyod ang Knights sa kampeonato. “And then we’ll see what happens there,” dagdag ni Napa.
Mabigat ang naka-atang sa balikat ni Napa dahil dalawang star players ng Letran sa nakaraang season ang sumampa na sa PBA.
Sina Mark Cruz at Kevin Racal ang nakatulong ng Knights para sikwatin ang titulo na hinawakan ng Red Lions ng maraming beses.
Napunta si Racal sa Alaska Milk habang kinuha ng Purefoods si Cruz at ngayon ay nasa Phoenix Fuel Masters na siya.
Naramdaman ng Knights ang pagkawala nina Racal at Cruz sa Filoil Flying V Premier Cup nitong buwan ng hindi sila nasama sa playoff round.
Kaya paniguradong kukuha ng lakas si Napa sa mga natirang players tulad nina Rey Nambatac at McJour Luib.
Kailangan din ang tulong ng mga beteranong sinaBong Quinto, Jomari Sollano, Felix Apreku, Jerrick Balanza at John Calvo para idepensa ang kanilang korona sa mga bigating teams sa NCAA.



