LADY MAROONS BUHAY PA, NU TSINUGI By Robin Mendoza June 26, 2016
Binuhat ni Diana Carlos ang University of the Philippines para buhayin ang tsansa sa semifinals ng Shakey’s V-League, matapos dispatsahin ang karibal sa UAAP na National University, 25-22, 25-27, 25-13, 25-22 kahapon sa Philsports Arena.
Umiskor si Carlos ng 22 points na may kasamang 14 attacks at 18 digs tungo sa 3-3 win-loss record ng Lady Maroons katabla ang Laoag team.
Habang ang Lady Bulldogs ay tinapos ang kampanya na may 3-4 win-loss slates. Sa Lunes, maghaharap ang UP at Laoag para sa huling elimination game, kung saan ang mananalo ay makakasama ng semifinalists nang Pocari Sweat (5-0), Bali Pure (5-1) at Air Force (5-1).
“Sige lang, laro lang, hanggang may chance. Gaya ngayon sinuwerte, nakalusot,” lahad ni UP coach Jerry Yee.
“Lamang lang siguro kami ng konti, kasi hindi pa masyadong maayos ung rotation nila,” dagdag pa niya.
Nag-ambag si UAAP Rookie of the Year Isa Mold eng 16 points, habang si skipper Kathy Bersola at si Justine Dorog ay may tig-14 markers.
Namuno naman para sa National U si Jaja Santiago na may 19 points, nagdagdag si Fil-Japanese Risa Sato at Jorelle Singh ng tig-12.



