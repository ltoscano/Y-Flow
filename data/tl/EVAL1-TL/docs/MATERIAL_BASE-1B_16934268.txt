NorthCot LGU handa na sa pagpapatupad ng mga programa sa ilalim ng administrasyong Duterte

July 01, 2016

LUNGSOD NG KIDAPAWAN, North Cotabato, Hul. 1 (PIA)--- Handa na ang pamahalaang panlalawigan sa pagpapatupad ng mga programa para sa mga mamamayan sa bagong administrasyong Duterte. Ito ang binigyang-diin ni Governor Emmylou Mendoza kasunod ng kanyang panunumpa bilang muling nahalal na gobernadora. Ayon kay Mendoza, buong pwersang tutulong ang pamahalaang panlalawigan sa pamahalaang nasyunal sa pangunguna ng bagong presidente. Inihayag pa ng opisyal na sa kanyang ikatlong termino, magpapatuloy ang mga programa at proyekto sa ilalim ng adbokasiyang Serbisyong Totoo na nakasentro sa agrikultura, imprastraktura, kalusugan, edukasyon, hanapbuhay, turismo, isports at iba pa. Samantala, nanawagan naman si Mendoza sa lahat ng mga nahalal na opisyal sa lalawigan na makiisa sa pagtataguyod ng kaunlaran. Ang gobernadora ay nanumpa para sa kanyang huling termino sa harap ni Hon. Jose Tabosares, ang presiding judge ng Regional Trial Court Branch 23 sa Kidapawan. (SJDuerme-PIA12 with report from JSta.
Cruz-NorthCot Media Center)



