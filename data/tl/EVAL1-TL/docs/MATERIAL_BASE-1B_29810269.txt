
KAILAN PAPATAWAN NG BUWIS ANG HANGING NALALANGHAP SA QC

TINUTUTULAN ang plano ng Quezon City government na magkaroon ng planned tax adjustments nang sa gayon maabot ang iba’t ibang uri ng pangangailangan ng local na pamahalaan ng Quezon City (QC).

Ayon kay Johnny Chang, isang masugid na kritiko ng kasalukuyang administrasyon, ang sumasalungat sa kanilang plano sa pagtataas ng buwis, at nagsasabing ang QC ang pinakamayamang Local Government Unit (LGU) ng bansa ay hindi na dapat magtaas pa ng taripa upang maabot ang public demands at mapaunlad pa ang pangunahing pangangailangan at serbisyo-publiko.

Nanawagan din siya sa publiko at sa taga QC, na “maging alerto at tanggihan ang alinmang panukala ukol sa pagtataas ng buwis sa naturang syudad, sapagkat, may nakalaang malaking “Pork Barrel” ang mga opisyales at sapat na upang masustinihan ang pangangailangan sa lahat ng gastusin ng Quezon City”.

“Walang matibay na batayan ang pagtataas ng buwis at isa lamang bagay na hindi pa binibigyan ng buwis ni Mayor Herbert M. Bautista sa Quezon City. Ito’y ang hangin na kanilang hinihinga”.

Sinabi rin niya na ang QC’s 2 bilyon pork barrel para sa kalamidad ay hindi pa nagagamit, samantalang ang office of the mayor ay mayroong personal budget na nagkakahalaga ng 300 milyong piso. Nasaan ang pera?

Samantala, sinabi rin ni Johnny Chang na noong 2001, ang pagtaas noon ng buwis ay makatarungan, ito’y sa ilalim ng pamamahala ng noon ay mayor, at ngayon ay House Speaker Feliciano Belmonte Jr. na noon ay nakamana pa ng 1 bilyong budget deficit nang magsimula siyang maluklok sa p’westo. Ngunit, napagtakpan ni Speaker Belmonte ang budget deficit at may naiwan pa sa kaban, na nagkakahalaga ng P100 milyon nang sumunod na taon.

Makinig sa sasabihin ni Johnny Chang, tatlong araw pag-uusapan (Jan 8 hanggan Jan 10) sa programang “Health & Travel @ Serbisyo Publiko” sa DWBL 1242 AM Band, 9:00-10:00AM.



