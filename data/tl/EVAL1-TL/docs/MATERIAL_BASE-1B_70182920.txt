Environment friendly concert handog ng DENR at isang mall sa Bulacan sa pagdiriwang ng Earth Day 2016

April 26, 2016 Vinson F. Concepcion

MARILAO, Bulacan, Abril 26 (PIA) -- Isang environmental friendly concert na pinamagatang “Green Guitar” ang itinampok ng SM City Marilao katuwang ang Department of Environment and Natural Resources o DENR kasabay ng selebrasyon ng Earth Day 2016 na may temang “Trees for the Earth, Let’s Get Planting.” Ang naturang konsyerto na ginamitan ng mga solar power at powered wide screen ang tampok upang ipakita sa mga manonood ang pagpapahalaga sa kalikasan at paggamit ng likas na yaman. Ipnakita rin sa palabas ang limang pangunahing serbisyo ng DENR tulad ng forestry, lands, mines and geo-sciences, environment at research. Ginamitan ng solar powered wide screen ang isang video presentation ng mga programa ng DENR Bulacan office gaya ng newly renovated tourist destination na Biak na Bato National Park sa bayan ng San Miguel, National Greening Program, at Manila Bay Rehabilitation. Nagpamahagi rin ng mga information, education, at communication materials ukol sa basic solid waste management upang makatulong sa paglilinis at pagsasgip sa ilog ng Marilao at paghikayat sa lahat ng nanood na magtanim ng puno ang bawat isa. Napili naman ang Diocese ng Malolos bilang benepisaryo ng nasabing konsyerto ng kinatampukan ng sikat na banda na Sponge Cola. (CLJD/VFC-PIA3)



