Tulunan LGU naghahanda na sa pagdating ng tag-ulan

May 19, 2016

TULUNAN, North Cotabato, Mayo 19 (PIA)--- Puspusan na ang paghahanda ngayon ng lokal na pamahalaan dito sa bayan para sa inaasahang tag-ulan. Kamakailan, pinulong ng Tulunan Municipal Disaster Risk Reduction and Management Council ang mga residente na nakatira malapit sa sapa partikular sa Barangay Poblacion. Ito ay kaugnay sa gagawing dredging operation sa layuning maprotektahan ang nasa 86 na pamilya at kanilang mga hayop at iba pang kabuhayan sa posibleng pagbaha.

Ayon kay MDRRM Officer Jeric Ardina, maglalaan ang mga residente ng tatlo hanggang limang metro ng kanilang mga lote para sa dredging operation na sisimulan oras na maayos na ng Municipal Engineering Office ang mga dokumentong kakailanganin.

Samantala, hiniling ni Ardina sa lahat ng mga mamamayan sa bayan na maging mapagmatyag sa lahat ng panahon.

Naabisuhan na rin ang Sangguniang Bayan sa paggamit ng quick response fund sakaling mangyari ang mga hindi inaasahang kalamidad sa bayan.

Nabatid na ilang beses nang nakaranas ng pagbaha ang bayan ng Tulunan kaya todo na sa paghahanda ang lokal na pamahalaan upang matugunan ang anumang epekto ng pananalasa ng La Ni√±a. (SJDuerme-PIA12)



