
2016 National Festival of Talents gaganapin sa Gensan

February 19, 2016 LUNGSOD ng KORONADAL , South Cotabato, Peb. 19 (PIA)- Handang- handa na ang Department of Education 12 para sa 2016 National Festival of Talents (NFOT) na magaganap sa General Santos City mula ika-23 hanggang ika-25 ng Pebrero. Sa taya ng mga opisyal ng DepEd 12, abot sa mahigit 1,600 na mag-aaral, coach at opisyales mula sa 17 rehiyon sa bansa ang inaasahang lalahok sa NFOT. Ang NFOT ay isang patimpalak na nagbibigay pagkakataon sa mga kabataang mag-aaral na maitanghal ang kanilang kagalingang technikal at vocational at sining. Kabilang sa mga paligsahan sa NFOT ang consumer electronics servicing, electrical installation and maintenance, nail art with hand massage, children's wear construction, hairstyle with facial make up, experimental fish dish, landscaping, at experimental cookery. May paligsahan rin sa tarpaulin designing, web page designing, personal computer assembly with configuration and networking, Bayle sa Kalye street dance parade, Bayle sa Kalye showdown, Likhawitan, OPM song writing, pintahusay, manik-aninong dulaan, sineliksik, hip hop dance competition, Informance, movie trailer, singing idol, cosplay, SPFL quiz whiz, SPFL challenge, pop quiz, essay writing, poster making, jingle writing at singing.
Karamihan sa mga contest ay gaganapin sa Lagao Gymnasium. (KCSenillo DevCom-Intern / DEDoguiles-PIA 12)



