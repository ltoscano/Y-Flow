Nabola ng matamis na dila ni Gov. Imee

NABIKTIMA ng pangakong-politiko ang mag-asawang Pagudpud Mayor Matilde Sales at Manong Teteng Sales.
Si Manong Teteng ay nagplanong kumandidato para gobernador ng Ilocos Norte sa 2013 pero nabighani ng matamis na dila ni Governor Imee Marcos kaya hindi na itinuloy ang kandidatura.
Maraming ipinangako si Imee kapalit ng hindi pagtakbo ni Manong Teteng subalit matapos ang deadline ng pag-file ng Certificate of Candidacy, parang naglahong bula ang usapan.
Ang ending pa, kinasuhan at sinuspinde ni Imee ng 120 days si Mayor Sales dahil sa alegasyon na pagpasok nito sa Memorandum of Agreement sa isang private individual na
inirereklamo naman ang alkalde ng land grabbing.
Matunog ang balita sa Ilocos Norte na malapit nang matapos ang paghahari ng mga Marcos sa lalawigan ni Apo Macoy dahil negatibo ang pagtanggap ng mga Ilokano sa
mga ginagawa ni Imee.
Ang huling balita, kinasuhan pala nina Mayor Sales si Gov. Imee sa Office of the Ombudsman na mukhang malayo-layo ang mararating ng isyu.
Ang aral dito, huwag kaagad maniniwala sa pangako ng mga politiko.



