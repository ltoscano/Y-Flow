
BUCOR DIRECTOR BUCAYO PINASALAMATAN NG INMATES

SA pamamagitan ng espasyong ito ay nais ipaabot ng mga bilanggo sa Maximum Security Compound, (New Bilibid Prisons) ng Bureau of Corrections ang kanilang taos-pusong pasasalamat kay Bucor Director C/Supt. Franklin Bucayo.
Ayon sa mga bilanggo, napag-alaman nilang binuwag na ni Director Bucayo ang team ng ISOG kaya hindi na pinahihintulutan ang mga ito na makapasok pa sa Maximum. Ang ISOG, parekoy, sa paglalarawan ay mistulang “elite force” ng Bucor na naatasang magsagawa ng mahahalagang operasyon sa loob ng Maximum.
Ngunit imbes na maging epektibo sa adhikain ng Bucor ay nagdulot sila ng ibayong pahirap sa mga bilanggo. Pambubugbog ng mga preso, pambabubukol at “pagtatanim” ng mga ebidensya sa ilang preso upang maobliga ang mga ito na ibigay ang mga kahilingan ng mga taga-ISOG! Isa lamang ang bilanggo na si Danny Veles sa mga naging biktima ng matinding pambubugbog ng mga taga-ISOG!
Kaya naman abot-langit ang pasasalamat ng mga kawawang bilanggo ng kanilang mabalitaan na tuluyan nang binuwag ni Director Bucayo ang team ng ISOG. Habang pinakikinggan ang hinaing ng napakaraming inmate, hindi natin mapigilan, parekoy, ang matinding panggigigil dito sa mga hijo de putang taga-ISOG!
Narito po, Dir. Bucayo, ang kanilang ibinigay na pangalan ng mga taga-ISOG na ayon sa sapantaha ng mga preso ay mala-Satanas ang mga asal: Ricardo Espine, PG2 Batad, PG1 Donato at PG1 Datul.
Akala siguro ng mga hinayupak, ang pagiging empleyado ng Bucor ay lisensya para gawin nilang “gatasan” ang mga preso. Nagdurusa na nga sa kahirapan at kalungkutan, lalo pang pinahihirap ng mga animal na ito ang pagdurusa ng mga bilanggo!
Hindi ba kayo nahihiya sa balat ninyong mga impakto kayo na palalamunin ninyo ang inyong mga pamilya mula sa pawis ng mga bilanggo?
Mga hayup lang ang alam ko na gumagawa nito! Pwe!
Siyanga pala, Director Bucayo, baka raw pwedeng madagdagan mo na lang ng kaunti pa ang kabutihang idinulot mo sa Maximum inmates.
Pakitingnan naman ang sitwasyon sa “visiting area” dahil ang pagkain pala ng mga empleyadong naka-duty ay ipinapa!!pasan sa mga mayores. Sa impormasyon, isang “commander” ang gustong umepal para maging “pader” sa mga empleyado kaya inako nito ang pagkain ng “on-duty” sa visiting.
Pero sa kanyang pag-epal ay ang mga mayores naman ang kanyang pinahihirapan! Gen. Bucayo, sir, hindi ba sa ganyang “epal-epal” nagsisimula ang sabwatan sa paggawa ng iligal?
Kailangan bang preso ang magpalamon sa empleyado? Hindi ba’t sila dapat ang pinakakain ng gobyerno?



