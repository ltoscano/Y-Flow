Kasado na sa balik- eskwela sa Lunes By Lhean Angeles, Nonnie Ferriol June 9, 2016 Kasado na sa ipapatupad na seguridad ang pamunuan ng Quezon City Police District (QCPD) para sa pagbabalik eskwela ng mga estudyante sa darating na pasukan sa Lunes.
Ayon kay QCPD Director P/Chief Supt. Eduardo Tinio, dahil sa inaasahang pagdagsa ng mga estudyante kaya naglatag na rin ang bawat istasyon ng pulisya ng Police Assistance Desk at sapat na bilang ng mga personnel sa mga pangunahing lugar.
Sinasabing mahigit sa daang libong estudyante ang inaasahang dadagsa sa ibaâ€™t ibang paaralan, mapa-pribado at mapa-publiko man sa lungsod na kinakailangang bantayan ng QCPD laban sa posibleng magsamantalang mga masasamang elemento. Karaniwan nang dagsa ang masasamang elemento para gawin ang kanilang mga masamang balak, tulad ng mandurukot, snatching, swindling, at robbery/holdup.
Sa sandali umanong makakita ng mga indibidwal na may kahina-hinalang kilos sa kanilang paaralan ay agad na ipagbigay-alam sa malapit na himpilan o tumawag sa Police hotline 117 o kaya sa District Tactical Operation Center na may numerong 9258417-4361173-4743106.
Private schools swak sa tuition hike
Aprubado nang magtaas ng tuition fee ngayong school year ang 1,232 private schools sa buong bansa.
Ayon sa Department of Education (DepEd), 1,232 o katumbas ng 10.21 percent ng mahigit 12,000 private elementary at secondary schools ay maniningil ng mas mataas na tuition fee.
Paliwanag naman ni Education Sec.

Armin Luistro, nakasunod sa lahat ng requirements ng DepEd ang mga paaralan kabilang na rito ang konsultasyon sa mga estudyante at mga magulang hinggil sa umento sa matrikula.
Kulang ang classrooms
Hindi maaantala ang pagbubukas ng klase sa Hunyo 13, sa kabila ng hindi pa tapos ang ipinatatayong silid-aralan sa senior high school.
Ayon kay DepEd Asst. Secretary Tonisito Umali, may mga silid-aralan pa rin na hindi pa natatapos ang konstruksyon.

Target ng departamento na makapagpatayo ng 23,000 silid-aralan para sa senior high school ngayong taon.



