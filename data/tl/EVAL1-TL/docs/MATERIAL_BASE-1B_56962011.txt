
LOLIT SOLIS, JULIA ABAD AT ANG PORK BARREL SCAM

NAKAIINTRIGA ang tsismisan nina Lolit Solis at Arnold Clavio sa DZBB kahapon ng umaga.
‘Yun bang === kung sino-sino ang mga nakikita umano ni Manay Lolit tuwing Pebrero 28 at Disyembre 20 na may paokasyon si Janet Lim-Napoles sa Heritage Park sa Taguig City.
Sementeryo ang Heritage Park na kinalilibingan umano ng ina ni Janet.
PARANG PIYESTA
Parang piyesta umano sa mga petsa na ito sa lugar ng mga patay at karaniwang bigatin o kilala o sikat ang mga bisita ni Janet.
Karaniwang may mga limang lamesa na inilalaan sa mga bigatin, kilala o sikat na mga bisita.
Eat all you can at drink all you can. Masaya ang maluwang na lugar na kinalilibingan ng ina ni Janet.
Ang ending nito ay may sako-sakong pabaon si Janet sa mga bisita.
P2,000-P100,000K ANG PABAON
Ang mga sako-sakong pabaon ay puro salapi pala ang laman.
At bungkos-bungkos kung mamigay si Janet sa mga bisita.
Kung ang pagdadamputan ni Janet o miyembro ng pamilya o utusan nito ay ang sakong naglalaman ng tig-P20, aabot sa P2,000 ang pabaon sa iyo.
Kung tig-P50 naman ang nasa sako, P5,000 ang maiuuwi mong pabaon.
Sa sakong may P100 na nilalaman ay makapag-uuwi ka ng P10,000.
‘Pag tig-P500 naman ang laman, mayroon kang P50,000 at ‘pag naglalaman ng sako ang kinunan nina Janet ng pabaon, tiyak na magkakaroon ka ng P100,000.
SIKAT NA ARTISTA
May mga sikat na artista na kinagigiliwan ni Janet.
Isa ang sikat na batang makulit na sinapawan na sa galing at kakulitan ng batang si Ms. Cha-cha.
Mas magaling umanong mangharbat kay Manay Lolit ang nabanggit na bata dahil naliliitan kung minsan sa ibinibigay sa kanya.
Pero patawarin na natin ang bata, mga Bro.
P50K-P100K KAY MANAY LOLIT
Sinong hindi matutuwa kung bibigyan ka ng P50,000 o P100,000?
Sabi ni Manay Lolit, ito ang mga natanggap niya kay Janet sa pagdalo-dalo nito sa paokasyon ng pork barrel queen sa ngayon.
Pork barrel queen sa ngayon dahil siya pa lang ang pinuputakte ng mga tsismoso at tsismosa.
May higit kasing malalaking pork barrel na kinasasangkutan marahil ng higit na reyna ng mga pork barrel kung malalantad ang lahat ng iskam sa pork barrel.
Ewan lang natin kung idineklara na ni Manay Lolit kay Kim Henares ang natanggap niya para masingilan naman ng buwis. Hehehe.
AYAW MAGSALITA
Ayaw pangalanan ni Manay Lolit ang mga nakikita niyang mga bigatin, kilala at sikat sa pamahalaan na katsokaran ni Janet Napoles.
Pero maliwanag sa usapan nila ni Arnold na hindi lang taga-Kamara at Senado ang mga ito kundi taga-Malakanyang din.
Hindi gaano umanong napagkikita ang mga honorable gentleman at lady sa Kongreso at Malakanyang.
Pero ang kani-kanilang mga dyowa, misis at hepe ng mga opisina ang kasikuhan ni Janet.
Ayaw pangalanan ng once upon a time na scandal queen sa awarding sa pelikula ang mga bisita dahil baka magalit umano ang mga ito.
JULIA ABAD
Sino ba itong si Julia A. na isa sa mga sikat na bisita ni Janet, Manay Lolit at Arnold?
Ito ba ang isa sa mga anak ng isang makapangyarihan sa Malakanyang na kasama sa mga nag-iimbestiga sa pork barrel scam?
May napakalapit din ba itong kamag-anak na miyembro ng Kongreso?
Ano ang ginagawa nito sa kapistahan ng pork barrel sa Heritage Park na lungga ni Janet?
ISANG TEXT MESSAGE
May nag-text na puno talaga ng intriga ang pagkakahuli kay Janet.
Sabi sa text message, totoo ba na isang malaking tao sa Malakanyang ang kasama ni Janet bago inanunsyo ang pagkakahuli nito at bago mag-anunsyo ng P10 milyong pabuya si PNoy sa ikahuhuli ng reyna ng pork barrel?
At ilang tauhan ng National Bureau of Investigation ang nakakita rito nang dadambahin na sana nila si Janet?
Sana, tsismis lang ito, Pangulong Noynoy.
AABOT SA MALAKANYANG
Speaking of the NBI, ito ang ahensiyang dinudurog ngayon makaraang hindi ipagkatiwala ni PNoy si Janet dito bagama’t ito ang lead agency na inatasang mag-imbestiga at tumuklas sa mga misteryo ng pork barrel scam.
Ayon kay PNoy, dalawang ahente ng NBI kasi ang nag-tip kay Napoles na may ilalabas na warrant laban sa kanya kaya nakapagtago ito ng nasa dalawang linggo.
Pero ang pagdurog dito ay higit pa sa dahilang binabanggit ni PNoy.
Ang imbestigasyon pala sa pork barrel ay hindi lang patungo sa Kongreso o sa Kamara at Senado. Baka mas maluwang pa ang daan nito patungo sa Malakanyang.
Kaya bago makarating ang NBI sa pupuntahan nito, kailangan na itong diskarilin at mawasak.
Totoo kaya ito, mahal na Pangulo?
Ang maganda, Pangulo, lagyan mo ng maliwanag na ilaw ang iyong paligid dahil baka may naglalaro na ng apoy sa inyong bakuran.
‘Yun bang === ginagamit na ang “Tuwid na Daan” patungo sa impiyerno ang nilalakarang daan.
HUDAS AT SI JESUS
Matagal nang kasaysayan ang pagkakaroon ng mga Hudas sa mga pinagpipitagang tao gaya ni Jesus.
Si Jesus nga na nakaaalam ng laman-loob ng kanyang mga kasamahan ay hinudas.
Eh, lalong mas madaling hudasin si PNoy dahil kahit siya ang boss ng Pinas, isa pa rin siyang pangkaraniwang tao na pupuwedeng paikutin sa kanyang puyo.
Kung nagwa-warning si Je-sus noon na siya’y huhudasin ng isa sa kanyang mga kasamahan o apostoles, ganito rin si PNoy.
Pero kung paanong hindi napigilan ni Jesus ang panghuhudas sa kanya, lalong hindi mapipigilan ni PNoy ang mga nanghuhudas sa kanya dahil siya’y isang tao lamang.
TANUNGIN SI JULIA A.
Ang magandang tanungin dito ay si Julia A.
Kilala niya ang lahat ng mga taga-Malakanyang na mga boss o busabos ni Janet.
Tiyak na kilala rin nito ang mga mambabatas na nabibigyan ng mga napakalalaking halaga mula sa Malakanyang sa anyo ng bork barrel.
Dumaraan kasi sa opisina nito ang mga multi-million at multi-billion na halaga ng pork barrel at mga kontrata ng gobyerno.



