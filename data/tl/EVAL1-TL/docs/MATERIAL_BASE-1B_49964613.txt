Push Mo Toh!: Vice Ganda, niresbakan ng Aunor supporters!
By Glenn Regondola July 9, 2016
Naglabas nga ng sama ng loob ang dating singer na si Lala Aunor dahil sa naging komento ni Vice Ganda sa huling episode ng I Love OPM kung saan involved ang grupong Team PowerChords kung saan isa sa miyembro ang kanyang anak na si Marion Aunor.
“So sad, nadala pa ng comment ni Vice Ganda sa sinabi n’yang may nagsintunado.
“Ganun ba kagaling ang tenga niya sa music?

“Underdog masyado ang group nilang #Teampowerchords.
“Ilang beses ko inulit-ulit ang video. For me, wala talagang sintunado sa kanila since singers talaga silang tatlo.
“And Marion came from a family of singers and musicians. Huwag naman sanang ganun at ginawa pa silang laughing stock ng mga mentors during Tres Kantos na.
“This is below na belt na po. Sana ‘wag mangyari sa kanila ang ginawa nila sa tatlo. Bilog ang mundo, remember?”
Sa comment section ng FB ni Lala, bumuhos ang suporta ng mga kaibigan nito kung saan ay pinagtanggol nila ang naging performance ng team nina Marion at Marlo Mortel na pinuri nina Eric Santos at Nyoy Volante.
Sa isang comment ng isang kaibigan ni Lala na ang pakiramdam daw niya ay si Marion ang nire-refer ni Vice na parang nagsintunado, ipinaliwanag naman ni Lala ang singing style ni Marion.
Yodel nga raw ang singing style ng kanyang anak na tila raw hindi ma-gets ng Unkabogable star. Wala pa namang paliwanag si Vice tungkol sa isyung ito, pero naniniwala kami na kapag nagkausap at nagkaharap sila ni Lala ay maaayos din naman ito.



