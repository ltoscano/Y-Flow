
Nueva Vizcaya prov’l capitol, nagpatupad ng energy saving measures

April 25, 2016 Ben Moses Ebreo

BAYOMBONG, Nueva Vizcaya, April 25 (PIA) – Hinimok ng provincial government ang mga ahensiya ng pamahalaan na nasa provincial capitol sa bayang ito na magpatupad ng energy saving measures upang magkaroon ng tuloy-tuloy na daloy ng elektrisidad. Ito ay nakapaloob sa isang advisory na ipinalabas ng Provincial General Services Office (PGSO) sa mga ahensiya ng pamahalaan sa kapitolyo. Ani Nathaniel Turqueza, PGS officer, fluctuating ang daloy ng elektrisidad sa kapitolyo dahil sa power outages na nararanasan ng bansa kung kaya’t hinihiling nila ang kooperasyon ng mga government agencies. Dahil dito, nagbilin ang PGSO sa mga ahensiya na i-switch off muna ang mga hindi kinakailangang ilaw, iwasan ang palagiang charging ng mga cellphones, ibaba ang lakas ng mga air conditioning units at patayin na ito sa oras ng 4:30 p.m. kabilang ang mga electric fans at patayin ang mga refrigerators sa Sabado at Linggo. Ani Turqueza, kasalukuyan nilang binibigyan ng solusyon ang nasabing fluctuating flow ng eleketrisidad sa kapitolyo. (ALM/BME/PIA 2-Nueva Vizcaya)



