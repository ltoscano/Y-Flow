MASA SAPUL NG VAT HIKE! By Bernard Taguinod, Dindo Matining June 15, 2016 Walang ibang masasapul sa plano ng papasok na administrasyong Duterte na taasan ang Value Added Tax (VAT) sa mga produkto at serbisyo kundi ang maliliit na konsumer o ang tinatawag na masa.
Ito ang reaksyon ni Sen. elect Panfilo ‘Ping’ Lacson kasunod nang pahayag ni incoming Budget Sec. Benjamin Diokno na plano ng paupong Duterte administration na itaas sa 15% ang kasalukuyang 12% VAT.
Ayon kay Lacson, mas mabuting unahin munang resolbahin ang ‘underspending’ bago mag-isip ng panukalang dagdag buwis partikular sa VAT. “The next administration should solve underspending first before we embark on another tax increase particularly on VAT which hits mostly the “hoi poloi” [masa] being a consumer’s tax,” sabi ni Lacson sa kanyang text message.
“Big business won’t mind since they will simply pass on the burden to the buyer, Juan dela Cruz,” dagdag pa nito.
Sinabi naman ni Sen. Sonny Angara na dapat suriing mabuti ang panukala dahil ang Pilipinas na ang pinakamataas na VAT sa rehiyon sa Asya.
“We can look into the proposed increase in value-added tax (VAT) by the Duterte administration but we should take note that the country’s 12-percent VAT is already the highest rate in the region,” ani Angara.
“We can also review the list of exemptions from VAT coverage and identify the transactions that should no longer be exempted from VAT,” wika pa nito.
Sabi naman ni Sen. Vicente Sotto II, ‘ok’ lang umano na magtaas ng VAT basta’t ibaba rin ang income tax sa bansa.
“As long as ibaba ang income tax, ok lang ‘yun,” ani Sotto.

Ganito rin ang ipinunto ni Marikina Rep. Miro Quimbo na nagsabing, “Hindi puwedeng i-take-up ang VAT increase na walang kaakibat na pag-review ng pagpapababa ng income taxes ng ordinaryong kawani.”
Si Quimbo ang chairman ng House committee on finance ng katatapos na 16th Congress.
Sa kasalukuyan ay nagbabayad ng 12% na buwis ang mamamayan sa bawat produkto at serbisyong binibili kaya wala aniyang madadale rito kundi ang lahat ng mamamayan.
Dahil dito, kailangan aniyang pag-aralan ang nais mangyaring ito ni Diokno at isang paraan umano ay ibigay muna sa mamamayan ang matagal na nilang hinihinging pagbaba ng kanilang income tax.



