KAYA BA NI ERAP?

MARAMI ang nagtatanong at nag-iisip kung kaya pa raw ni Erap Estrada na pamunuan ang bansa.
Malinaw raw kasi na ibang Erap na ang kanilang nakikita tuwing lumalabas ito sa telebisyon bilang alkalde ng Maynila.
Ibang-iba na raw ang tikas at pag-iisip ng dating Pangulo ng bansa kung ikukumpara mo raw noong ito ay nasa Palasyo pa lamang ng Malakanyang.
Kapansin-pansin daw na marami nang sablay na binibitiwang salita itong si Erap kapag ipinalalabas ang mga interview rito ng media kaya’t marami tuloy ang napapaisip kung capable pa si Estrada na pamunuan ang estado ng anim na taon kung mananalo ito sa 2016 election.
‘Yung mga sutsot naman kay Erap ay sige pa rin ang sulsol na ituloy nito ang plano sa 2016 dahil sa pansariling interes na naman.
Pero isa lang ang tiyak sakaling tumakbo si Erap sa 2016 presidential polls at iyan ay mababawasan na rin ang appeal nito sa masa dahil tiyak na mahahati na ito sa kanila ni Vice President Jojo Binay.



