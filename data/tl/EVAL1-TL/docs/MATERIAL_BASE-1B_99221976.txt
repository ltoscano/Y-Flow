Petisyon ni Lorenzo kinatigan By Tina Mendoza June 15, 2016 Binaligtad ng Court of Appeals (CA) ang naunang desisyon ng Office of the Ombudsman na nagdi-dismiss kay dating Agriculture Sec. Luis Ramon Lorenzo Jr., kaugnay sa kontrobersiyal na credit program noong 2004 para sa mga swine raisers na Quedancor Swine Program.
Sa desisyon ng graft court na sinulat ni Associate Justice Jhosep Lopez ay kinatigan nito ang petition for review ni Lorenzo.
Ayon sa appellate court, nabigo ang Ombudsman na patunayan ang akusasyon base na rin sa kawalan ng substantial evidence. ‘For lack of jurisdiction and there being no substantial evidence… and for public respondent’s (Ombudsman’s) failure to discharge its burden of proof, we are constrained to dismiss the administrative charges imputed against the petitioner(Lorenzo),” nakasaad sa 14 pahinang desisyon ng CA.
Ang swine program ay pagpapautang sa mga magsasaka ng Quedan and Rural Credit Guarantee Corporation (Quedancor), sa halip na pera ay mga supplies ang ibinibigay gaya ng baboy, mga feeds, gamot at technical assistance.



