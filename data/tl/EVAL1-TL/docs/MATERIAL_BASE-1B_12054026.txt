
Larawan at bidyo: Rebolusyonaryong obrero nagdiwang sa anibersaryo ng NPA

by Pinoy Weekly Staff March 29, 2012

RALING IGLAP. Ipinagbunyi ng mga rebolusyonaryong manggagawa sa ilalim ng Revolutionary Council of Trade Union (RCTU), isang underground organization na kasapi ng National Democratic Front, ang ika-43 anibersaryo ng New People's Army. Nagmartsa ang mga ito sa kahabaan ng Aurora Boulevard sa Cubao, Quezon City. Ang NPA at NDF, sa pamumuno ng Communist Party of the Philippines, ay naglulunsad ng armadong pakikibaka mula 1969 para pabagsakin ang kasalukuyang pampulitika at pang-ekonomiyang sistema sa bansa. (Macky Macaspac) Hinikayat ng RCTU ang publiko na tularan ang landas ni Gregorio "Ka Roger" Rosal, dating tagapagsalita ng CPP at isang namumunong pulang mandirigma, na pumanaw noong Hunyo 2011. (Macky Macaspac) "Ang maghimagsik ay makatarungan at ang pagsapi sa NPA ay isang pangangailangan. Ang NPA ang tunay na hukbong naglilingkod sa mamamayan, sa mga magsasaka sa kanayunan at sa manggagawang Pilipino," pahayag ng RCTU.

(Macky Macaspac) Binigyang pugay ng rebolusyonaryong mga manggagawa ang mga pulang mandirigma ng NPA na nagdiriwang ngayong Marso 29 ng ika-43 taong anibersaryo. (Macky Macaspac).

Binigyang pugay ng rebolusyonaryong mga manggagawa ang mga pulang mandirigma ng NPA na nagdiriwang ngayong Marso 29 ng ika-43 taong anibersaryo. (Boy Bagwis)



