Mahigit 100 sasakyan, makikibahagi sa Euro 4 Fuel Economy Run ng DOE

May 20, 2016 Carlo Lorenzo J. Datu

CLARK FREEPORT ZONE, Mayo 20 (PIA) -- Humigit kumulang 100 sasakyan ang makikibahagi sa Euro 4 Fuel Economy Run ng Energy Utilization Management Bureau ng Department of Energy sa Mayo 27. Sponsored ng Petron Corporation, ito ay may 280 kilometrong distansya mula sa Petron Service Station sa loob ng Clark Freeport hanggang Urdaneta, Pangasinan sa pamamagitan ng Subic-Clark-Tarlac at Tarlac-Pangasinan-La Union Expressways. Ayon kay Energy Assistant Secretary Patrick Aquino, layunin ng aktibidad na isulong ang fuel economy consciousness at consumer empowerment sa pamamagitan ng pagkuha ng inisyal na datos sa fuel economy ratings ng mga passenger cars at commercial vehicles na gumagamit ng energy efficiency measures at techniques. Aniya pa na ang resulta nito ay naglalayong ipaalala sa publiko na kapagbibili ng sasakyan ay tignan rin ang fuel economy rating nito bukod sa kalidad at kaligtasan. Kabilang sa mga kalahok na vehicle manufacturers at dealers ang Pilipinas Taj Group Inc.

(Tata Motors Ph), Eurobrands Distributor Inc. (Peugeot), Automotive Central Enterprise Inc. (Volkswagen), Asianbrands Motors Corporation (Mahindra), Berjaya Auto Philippines (Mazda), Ssangyong Berjaya Motor Philippines, Bayan Automotive Industries Corporation, Isuzu Philippines Corporation, Nissan Philippines Inc., and PGA Cars Inc. Pati na rin ang Volvo Philippines, Toyota Motors Philippines Corporation, Suzuki Philippines, Columbian Autocar Corporation (KIA), Ford Group Philippines, Hyundai Asia Resources Inc., Honda Cars Philippines Inc., British United Automobiles Inc., Mitsubishi Motors Philippines Corporation, and Motor Image Philippines Inc. (Subaru). (CLJD-PIA 3)



