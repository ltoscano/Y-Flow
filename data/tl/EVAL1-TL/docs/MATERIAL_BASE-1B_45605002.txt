HAIL THE IVATANS BUT ABAD IS A BAD

KAMAKAILAN ay inilabas ang ulat kaugnay sa “crime rate” sa lalawigan ng Batanes…Zero! Ayon sa police blotter, maliban sa mga asong nasasagi sa kalye at mga kalabaw na umeebak sa kalsada ay wala silang maitala na pangyayari gaya ng saksakan, patayan, nakawan at kung ano-ano pang krimen.
Kahit sabihin pang napakaliit ng bilang ng kanilang populasyon na umaabot lang sa halos 19,000 lahat ang residente (hindi botante) sa buong lalawigan.
Pero kamangha-mangha ang ipinamalas nilang asal. Tunay ngang sila ay peace-loving people…Dahil diyan ay saludo si parekoy sa mga Ivatan!
Hindi gaya ng ilang istasyon ng pulisya rito sa Kamaynilaan na para lang magmukhang epektibo ang kanilang operasyon at pamamalakad ay napilitang doktorin ng mga animal na hepe ang kanilang blotter.
Ito’y sa tunay na layunin na mapagtakpan ang kanilang kapalpakan!
Tangna! Gayahin ninyo ang mga taga-Batanes!
Oppps sandali, parekoy, dahil exemption to the rule sa usaping ‘yan ang kongresista ng Batanes na si Henedina Abad…At ang kanyang asawa na si DBM Sec. Butch Abad!
Alam n’yo ba, parekoy, na sa liit ng Batanes at populasyon nito ay halos 100 milyong piso ang ini-release ni Sec. Abad na “Pork Barrel” sa kanyang misis noong 2011?
Na kung ang lahat ng kongresista ay may alokasyon lamang bawat isa na P40 milyon kada taon ay milya-milya ang diperensya ng kay Rep. Henedina Abad!
Dalawa lang, parekoy, ang alam kong dahilan kung bakit nagtampisaw sa batis ng PDAF itong kinawatan, este, kinatawan ng Batanes.
Una, dahil siya ay asawa ng Kalihim ng Department of Budget and Management!
Hindi man lang nahiya sa kanilang balat ang mga hinayupak!
Hindi man lang sila nahiya kay PNoy.
Hindi man lang sila nahiya sa mga Ivatan…Hindi man
lang sila nahiya sa mga Filipino . . .
At hindi man lang nahiya sa Panginoong Diyos!
And second . . . Abad is a bad! Hak, hak, hak!
Ang higit na masaklap, parekoy, itong pinagkakaguluhan ngayon na Disbursement Acceleration Program o DAP ay produkto pala ng “fertile imagination” nitong si Kalihim Abad!
Biruin mo, habang hinahataw ng Palasyo ang pangungulimbat noon nina GMA ay mas malaking ‘di hamak pala ang releases sa PDAF nitong mga sipsipwet ni PNoy.
May sikretong karagdagan pa pala na isa pang impakto …
‘Yang hijo-de putang DAP!
Ang kapal talagaaaaaaaaa!



