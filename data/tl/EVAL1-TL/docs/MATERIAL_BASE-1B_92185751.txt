Magpakabait, Mr. President

HINDI dapat lumundag sa saya si dating Pangulong Arroyo kahit ibinasura na ng Ombudsman ang kasong graft laban sa kanya kaugnay ng sinasabing paglustay ng P530 milyong pondo ng OFWs.
Sa ipinakikitang kalupitan ng administrasyon, umasa tayong sa tuwing may madidismis na kaso kay Arroyo, tiyak na may bago silang maiisip na asunto.
Mawawalan na sila ng punching bag kung papayagan nilang makapamuhay nang normal
si Madame Gloria.
Kaya nga ang payo natin kay Pangulong Noynoy Aquino kahit hindi niya ako adviser, lumabas siya sa palasyo sa pagtatapos ng kanyang termino sa katanghalian ng June 30, 2016 nang ubod linis at walang bahid ng kahit anong katiwalian.
At sana lang, hindi siya atakehin ng emphysema o anumang respiratory ailment dahil sa pagiging adik niya sa yosi para hindi rin siya pahirapan ng susunod na administrasyon tulad ng ginagawa niya sa sakiting si Gloria.
Bilog ang bola, Mr. President, kaya dapat magpakabait ka.



