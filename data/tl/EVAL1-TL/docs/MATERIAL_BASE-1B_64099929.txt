Benepisyo mula sa OWWA, lumiit (Part 2)
By Armida Rico June 29, 2016
Samantala, paliwanag naman ni Yolanda Peñaranda, hepe ng Repatriation Division ng OWWA, kailangan tuwing ikalawang dalawang taon ay kinakailangan ng isang OFW na magbayad ng kanyang membership sa OWWA para sa kanilang benepisyo.
Sinabi ni Peñaranda, aabot lamang sa P1,000 o 25 dollar lamang ang babayaran ng isang OFW upang maging rehistrado bilang OFW member sa OWWA.
Sinabi pa ng opisyal na sa oras na hindi ka makabayad sa loob ng dalawang taon ay nagbibigay pa sila 60-araw na palugit para makapag-renew ng membership. “Depende po sa isang OFW na by contract ang kanilang ibinabayad na membership sa OWWA mayroon isang taon o dalawang taon sila magbabayad nito,” dagdag pa ni Peñaranda.
Inihayag pa ni June, na tuloy pa rin ang kasong isinampa nila laban sa punerarya at manager ng Israel na kung saan sila ang nagkamali sa pagpapadala ng maling bangkay ng OFW.
Sinabi pa nito na ang kanilang abogadong si Atty. Denver Careon ang nakikipag-ugnayan ngayon sa embahada ng Pilipinas na kung saan si Mr. Bryan Jess Baguio, consul ng embahada ng Pilipinas sa Israel ang tumutulong sa kanila.
Aniya noong Hunyo 7 pa nila naisampa ang kasong sibil para sa moral damage, negligence, double pain emotion, actual damage expenses laban sa Menuha Laad LTD at sa manager nito na si Shaika Kariv sa Tel Aviv, Israel.



