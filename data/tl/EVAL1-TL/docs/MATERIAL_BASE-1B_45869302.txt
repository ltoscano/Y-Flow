Pahiwatig ng halalan

PARANG kailan lang, tayo ay sumugod sa mga voting center at pinili ang ating mga napupusuang nais nating maglingkod sa bayan. Sadyang napakabilis ng panahon dahil hindi natin halos namamalayan ang paglipas ng panahon dahil mag-e-election na naman.
Ilang buwan na lamang ay idaraos na naman ang halalan, susugod na naman tayo sa mga voting center. Iyan ay sa Mayo 2013 na. Katunayan, dalawang linggo na lamang ay sasadya na ang mga kandidato sa Commis-sion on Elections para sa filing of candidacy.
Itinakda ng Comelec ang petsang 1 hanggang 5 ng Oktobre para sa paghaharap ng kandida-tura ng mga tatakbo sa May 2013 election.
Ito’y para mabigyan ng sapat na panahon ang Comelec sa pre-parasyon ng mga dokumento sa gaganaping automated election.
Sa batas, maliwanag kung ka-ilan magsisimula ang election campaign, pero sadya yatang matitigas ang ulo ng maraming kandidato. Dahil sa ngayon pa lamang sila’y nangangampanya na. Kanya-kanyang gimik, pero walang magawa ang Comelec sa kanilang maagang pangangampanya.
Sa mga barangay, palaging nakikita ang mga tatakbo sa election sa mga birthday celebration at iba pang kasiyahan. Pahiwatig ito na malapit na nga ang election.



