Netizens humanga sa galing magpinta ng anak nina Aga at Charlene!
By Rey Pumaloy July 5, 2016 Pinahanga ng mag-asawang Charlene Gonzales at Aga Muhlach ang netizen matapos silang mag-post ng ilang mga paintings at art sketches sa kani-kanilang mga Instagram account.
Ang mga nasabing paintings ay obra ng anak nilang babae mula sa kambal na si Atasha.
Nag-poste si Charlene ng larawan ng tatlong drawings ni Atasha. Ang una ay old village woman. Yung pangalawa ay Voctorian lady at ang ikatlo ay Renaissance man. Ang ipinoste naman ni Aga sa kanyang IG ay ang pencil image ng old village woman.
Ayon sa message nina Charlene at Aga, hiniling raw nila ang anak na mag-drawing ito para sa kanila at ang mga nasabing sketches nito ang lumabas.
Proud parents daw sina Aga at Charlene sa ipinamalas ng anak, na hindi naman katakataka dahil mahusay ang kamay nito.
Pinuri ng netizen o ng followers nina Charlene at Aga ang artistry ng anak kaya naman proud ang dalawa.
“#AtashaArt Just sharing one of the paintings Atasha made for Aga & I..#proud parents @agamuhlach317.”
Sa nakaraang mga interviews namin kay Aga, ito ang sinasabi niyang nakikitaan niya ng potential sa pagpipinta ang anak niyang babae.
Hindi niya nakikitaan sa ngayon na may interes sa pag-aartista ang dalagita niya dahil mas nagi-enjoy raw ito sa pagpipinta.



