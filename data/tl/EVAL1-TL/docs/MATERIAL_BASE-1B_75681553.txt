Kidapawan City isinailalim sa state of calamity

February 03, 2016 LUNGSOD NG KIDAPAWAN, North Cotabato, Peb. 3 (PIA) â€” Inaprubahan ng Sangguniang Panlungsod ng Kidapawan ang dalawang resolusyon na nagpapasailalim sa lungsod sa state of calamity. Inaprubahan ng Sanggunian sa isang special meeting ang Resolution No. 16-029 at Resolution No. 12-030 na nagdedeklara ng state of calamity at nagpapahintulot kay City Mayor Joseph Evangelista na gamitin ang bahagi ng Php4 milyon DRRM Quick Response Fund ng lokal na pamahalaan. Batay sa ulat ni City Agriculturist Nesmari Espejo, umabot na sa mahigit Php30 milyon ang pinsalang dulot ng tagtuyot sa mga sakahan sa lungsod. Samantala, sa datos ng City Social Welfare and Development Office, mahigit 11 libong pamilya o 25 porsiyento ng population ang apektado na ng ilang lingggo walang ulan.

Pinakaapektado ang kabuhayan ng mga magsasaka, mga laborer at mahihirap na manggagawa. Kaugnay rito, balak ng pamahalaang panglungsod ang El Nino Calamity Intervention Program. Kabahagi nito ang pagpapatupad ng Food-for-Work Program kung saan bibigyan ang 13 kilong bigas ang mga magtatrabaho sa anti-dengue, rat tail, at anti-black bug campaign ng lungsod pati na rin sa paggawa ng mga kanal. (DEDoguiles-PIA 12)



