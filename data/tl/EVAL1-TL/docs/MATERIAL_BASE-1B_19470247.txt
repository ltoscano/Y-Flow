I KNOW BETTER: Martin E., epektib na baklang maharot!
By Jun Nardo July 24, 2016
Nagpakatanga na rin sa sarili si Angeline Quinto nang umibig sa isang non-showbiz guy. Natuto na siya sa nangyaring ‘yon kaya ayaw na niyang balikan.
“Mature na ako ngayon! Ha! Ha! Ha!” bulalas ni Angeline sa presscon ng kinabibilangang movie sa Regal na That Thing Called Tanga Na.
Nasa cast din ng hugot comedy ng taon ang premyadong aktor at director na si Eric Quizon. “Yes become stupid. The reason we become stupid is we tend to forget ourselves. Kasi ‘pag nagmahal ka, sometimes, you love too much. Nakalimutan mo na ang sarili mo.
“I think na lesson lang na puwede mong makuha in any relationship is always leave something for yourself. Kailangang mahalin mo ang sarili mo. Hindi puwedeng ang pagmamahal ay ibibigay mo lang sa isang tao.
“Ito, na-realize ko rin ito. Hindi puwedeng puso lang, eh. Sometimes you have to use your head as well. It goes hand in hand. I think ‘pag nagmahal ka, it’s the right combination of heart and mind,” paliwanag ni Eric.
“Sa tingin ko, lahat tayo nagdaan sa ganoon. Ang mga Pilipino, ang tendency ay nagmamahal ng higit pa sa sarili nila, ‘di ba? Kaya minsan napapahamak tayo dahil doon. ‘Yun din ang pagkakataon na matututo tayo. Good side naman,” pahayag naman ni Martin Escudero.
Anyway, kaaliw nga ang photos ni Martin Escudero na nakadamit babae siya, ha! Sa photos pa lang, parang maharot na bakla talaga ang dating niya.
Si Martin nga ang tipo ng bading na mamahalin ng mga boys, dahil sa angkin niyang ganda. Pero, mukhang madalas mapasabak sa away, dahil sa kaharutan nga niya!
Si Kean Cipriano naman, kahit selyado na ang relasyon kay Chynna Ortaleza eh, iba rin ang karanasan.

“Hindi ko naman siya tinitingnan as tanga. Gagawa ka ng katangahan na bagay pero hindi ka naman magiging tanga. When it comes to love, mababaliw ka kasi eh.
“‘Pag nagmahal ka, hindi mo alam kung ano ‘yung ginagawa mo na ridiculous na. Ayaw kong sasbihin kung ano ‘yon baka may gumaya sa pagiging ridiculous ko.
“Hindi siya tanga. Sa pag-ibig, madadala ka sa kung anu-anong lugar. Dimensyon. Mababaliw ka kesa sa tanga. ‘Yun ang sa akin,” rason naman ni Kean.
Ngayon pa lang ay pinag-uusapan na ang trailer ng TTCTN dahil nang ilabas ang trailer sa YouTube ay mahigit 2M na ang views nito habang sa Facebook ay mahigit 1M, huh! Showing na ito sa August 10.



