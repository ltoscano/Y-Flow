Pagoda sa pista sa Bocaue, dinagsa By Jun Borlongan July 4, 2016 Muling dinagsa kahapon ng libu-libong deboto at mga lokal na turista ang pagdiriwang ng Pagoda ng Mahal na Poong Krus sa Wawa sa ilog ng bayan ng Bocaue, Bulacan.
Ito ang ikatlong taon na ibinalik ang makulay na Pagoda na naglayag at nagprusisyon sa Wawa river matapos ang malagim na trahedya noong taong 1993 na kumitil ng daan-daang deboto.
Nakumpirmang naging maingat ngayon sa pagpapatupad ng safety measures ang mga organizer ng kapistahan ng Krus sa Wawa sa paglalayag ng Pagoda dahil limitado lamang sa 250 deboto ang nakasakay sa makulay na Pagoda para maiwasan ang over-loading, pawang nakasuot ng life vest at nakarehistro sa passengers manifest ang mga sumakay sa Pagoda.



