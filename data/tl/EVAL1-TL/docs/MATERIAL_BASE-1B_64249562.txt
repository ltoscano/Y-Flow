
R4-A PNP INUTIL VS ILIGAL

TILA, nagkamali si Interior and Local Government Sec. Mar Roxas sa pagpili kay C/Supt. Jesus Gatchalian bilang pinuno ng kapulisan ng Region 4-A.
Dahil hanggang ngayon kasi, wala pang malinaw na resulta ang utos ng DILG boss kay Gatchalian na linisin ang rehiyon sa lawless elements.
At sa isyu ng operation ng iligal, ang bilin ni Roxas kay Gatchalian ay “No take policy”, pero ang katunayan ay “Take nang take policy” ang umiiral.
Bakit natin sinasabi ito? Aba’y mag-ikot ka sa R4-A at lantaran ang operasyon ng lahat ng uri ng sugal, gayundin ng buriki, patulo, paihi at marami pang iba.
Kung nasusunod ang utos na ‘No take policy” ni Roxas, eh ‘di sana’y walang reklamong kailigalan sa kanyang area of responsibility.
Sa Batangas lamang, ito ang ibinigay sa Chokepoint na mga nag-o-operate na lords ng jueteng, STL bookies, video karera at iba pang ligal na sugal: Lotteng nina Biscocho, Kon. Allan, Lito, Lucido ng Tanauan City; Virtucio, Kap. Ineo, Kap. Indo ng San Jose; Nelson at Press ng San Juan; Togs at Eming ng Alitagtag at Cuenca; Astra, Acebo at Andan ng San Pascual; Morcilla ng Malvar; Kon Clint ng Taysan; Kap. Randy at Mayor ng Mataas na Kahoy; Villanueva ng Mabini, Kap. Jojo, Lito at Alex ng Sto Tomas, Richard ng Poblacion Talisay, Kap. Peping ng Calaca at Chui-dian at Caraig ng Nasugbu.
Ang operators ng vk ay sina Celo Hernandez at Teddy ng San Jose; Uping ng Tanauan; Resty at Estacion ng Lian.
May mga saklaan din na kilala sa tawag na baklayan na pinatatakbo nina Legarte at Kaloy sa Tombol Cockpit sa Brgy. Quilib sa Rosario at sa El Paso Cockpit sa Nasugbu na ino-operate nina Willy Bokbok at Jerome.
Kung sasabihin ni Gatchalian at Batangas PD S/Supt. Jireh Omega Fidel na sinusunod ang ‘No take policy” ni Roxas, ano ang mga iligal na ito na 24/7 nag-o-operate.
Lokohin n’yo lilong n’yo, huwag lang ang mga Batangueño na nabubuwisit na sa ‘di masupil-supil na operasyon ng iligal diyan sa Batangas.



