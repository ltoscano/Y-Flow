
Martes, Marso 19, 2013

Malaya Ka Na!

Malaya Ka Na!

(Jn. 8: 31-42)

Malaya ka ba?

Lahat tayo gusto nating maging malaya. But many times we distort the real meaning of freedom. Ang iba sinasabi ang kalayaan ay ang paggawa nang kung ano ang sariling kagustuhan. Pero sa malalim na pagtingin hindi siya nagiging malaya…at sa halip siya ay nagiging alipin nang sarili niyang kagustuhan.

Ang iba naman ang kahulugan nang pagiging malaya ay ang pag-angkin nang mga bagay. Kaya nga maraming mga tao ang attached sa kung anu-anong bagay. Pero kapag sinuri sila ay nagiging alipin na nang mga bagay na ito. Ang sabi nga: “the thing you do not want to give you do not own, it owns you.” Hindi ka nagiging malaya.

 Ang sabi ni Hesus: “The truth will set you free.” Ang katotohanan ang magpapalaya sa iyo. Ang Salita ni Kristo ang katotohanan kaya nga kapag sinusunod natin ito, tayo ay nagiging malaya.

Hinahanap natin ang kalayaan nang sarili sa maraming bagay.

Kayamanan. Kasikatan. Kapangyarihan. Pero tingnan natin ang mga mayayaman, ang mga sikat, ang mga may kapangyarihan…hindi sila malaya. Ang totoo hindi sila nagiging malaya. Mas lalo nga silang nagiging insecure. Walang kasiyahan. Tila kulang pa rin ang lahat. Pinapagalaw na sila nang niyayakap nilang pagpapahalaga.

Gusto mong maging malaya? Panghawakan si Kristo. Siya ang katotohanan…



