
MASBATE NILALASON NI PAJE; SUGAL SA CALAMBA TALAMAK

NOONG isang araw ay lumagda si DENR Sec. Ramon Paje sa “Minamata Convention” na ginanap na UN conference sa Japan. Ayon kay Paje, nararapat waka-san ang paggamit ng nakalalasong “mercury” dahil sa matinding epekto nito sa “utak, bato, baga, puso at gastrointestinal tract ng isang tao.
Sec. Paje: “The Philippines should learn from the Minamata incident and be more strict in regulating toxic substances and hazardous wastes.”
Ganun naman pala, Sec. Paje, eh, bakit hindi mo sinisibak sa tungkulin itong si Mines and Geosciences Bureau Director Leo Jazareno?
Para sa kaalaman mo, Sec. Paje, sa Masbate ay talamak ang paggamit ng “mercury” sa loob ng minahan ng Filminera Resources Corp. Katunayan, noon lamang Hunyo ay sandamakmak ang mga tao na naapektuhan ng mercury nang pumuslit ang “piping” nito sa Sitio Panique, Brgy. Puro, Aroroy, Masbate. Kumilos ba si Dir. Jazareno? Hindi!
Sa tuwing magdadaldal itong si Paje tungkol sa Minamata Convention ay mistulang nilalason lang niya ang utak ng madla. Kasabay na nilalason mismo ang Masbatenyo ng hijo-de putang mercury mula sa Filminera.
Huwag ka na lang magdadaldal, Sec. Paje, ukol sa panganib na dulot ng mercury kung hindi mo rin lang kayang sibakin si Jazareno dahil hinahayaan niyang lasunin ang Masbatenyo! Tangna ninyong lahat!
Abangan mo muna, Sec. Paje, ang lahat ng ilalahad ko ukol sa Fil-minera bago ka magngangakngak! Huwag mong itsubibo ang taumbayan…Lalo na ang Masbatenyo! Letse!
-o0o-
Tiniyak ng tawiwit na mula sa kamay ni Vic Siman, ang iligal na sugal na lotteng, bookies at maging sugal-lupa sa lungsod ng Calamba ay napunta ngayon kay “Boy Life.”
Idiniin nito na ang dati ay hindi kilalang iligalista ay biglang pumaimbulog matapos maluklok noong halalan si Mayor Justin Marc Chipeco, anak ni 3-term mayor Joaquin “Jun” Chipeco.
Pumuslit minsan sa bibig ni Boy Life na “dummy” lang siya ng isang Chipeco!
Kaya naman nagtatanong ang ating tawiwit, si Mayor Justin Marc ba ang Chipeco na bossing ni Boy Life?
Dahil noong nakaraang buwan ay tinangka umanong ratsadahin nina Calamba City COP Supt. Marvin Saro ang pwesto ni Life na pinamamahalaan noon ng mismong misis nitong si Evi.
Pero ilang minuto matapos mag-text si Evi ay may tumawag kay hepe.
Puro na lang yes sir, opo sir ang sagot! At umuwi ang mga pulis na bahag ang buntot! Hak, hak, hak!
Pakikumpirma nga ito Kernel!



