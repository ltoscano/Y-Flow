PH bets 5 na lang By Ramil Cruz August 12, 2016
Mula sa 13 athletes, lima na lang ang natitira sa Philippine bets na babalikat sa mga kumpetisyon hanggang Agosto 21 sa 31st Summer Olympic Games sa Rio de Janeiro City, Brazil.
Nagtala lang si Alkhaldi ng 56.30 seconds sa swimming women’s 100-meter freestyle heat at lumagay sa 33rd sa 46 entries sa Olympic Aquatics Center, pero nasiyahan na sa kanyang pinakita.
“Overall it was okay. I’m happy with the results. I would have been happier if I swam faster but we got the time that we trained for,” wika ni Alkhaldi. Philippine record holder sa 50m, 100m at 200m freestyle, nag-57.13 siya sa 2012 London Olympics at pumwesto sa ika-34 sa 50 kalahok.
Dinadalangin niya na may magtagumpay pa sa natitirang mga kasama gaya nang historic silver medal finish ni Hidilyn Diaz sa weightlifting women’s 53-kilogram class noong Linggo.
“Good luck and enjoy the moment. Enjoy being one of the very few Filipinos competing in the Olympics,” dugtong ni Alkhaldi.
Isang medalya lang nang kahit anong kulay, pwedeng maitala ng bansa ang pinakamataas na tinapos sa Olimpiada sa loob ng 92 taon o buhat noong 1924.
Ang kasalukuyang pinamagarang minarka ng mga Pinoy sa quadrennial sportsfest ay tatlong bronzes sa 1932 Los Angeles Games na kaloob nina Simeon Toribio sa men’s high jump, Jose Villanueva sa boxing men’s boxing bantamweight at Teofilo Yldefonso sa swimming men’s 200m breaststroke.
Pabalik sa Athletes Village kasama si American coach Jennifer Buffin, tuliro pa ang University of Hawaii swimmer sa susunod na plano sa career.
Nakaatang na lang sa balikat ang laban sa bansa kina golfer Miguel Tabuena simula sa Hwebes-Linggo; marathoner Mary Joy Tabal sa August 14; long jumper Maresttella Torres Sunang at 400m hurdles bet Eric Cray sa Aug. 16; at taekwondo’s Kirstie Elaine Alora sa Aug. 20.



