Kristine, very good na ina, ayon kay Bossing!
By Jun Nardo, Rose Garcia June 15, 2016 Makakasama rin ni Bossing ang manugang na si Kristine Hermosa.

Naging leading lady niya ang aktres sa Enteng Kabisote. This time, sa TV na niya makakatrabaho ang asawa ng anak na si Oyo. Ito rin ang comeback niya sa TV pero sa Kapuso Network naman siya bibida.
“Leading lady ko ‘yon. Nakakatuwa dahil nabanggit ko nga kanina, alam kong miss na miss na niya ang trabaho.

Nami-miss na ang tapings. Shootings.
“Pero buhat nang magkapamilya siya, nakatutuwa rin na nakikita ang priorities niya. Priority niya ang asawa niya at ‘yung mga anak niya. She’s a very good mother. Hands on. “So there were times she got offers to do teleseryes again pero she turned it down. There was a time na tinanong siya. ‘Bakit, ayaw mo nang mag-TV?’ ‘Gusto ko pa, Dad, pero ayoko na nu’ng umiiyak.’
“Kasi siya ‘yung tipo ng aktres na naiiuwi sa bahay ‘yung ginagampanang role. Minsan masyado siyang naka-immerse doon sa role niya at hanggang bahay nadadala niya. Ayaw niyang dalhin doon tapos maaapektuhan ang relasyon nilang mag-asawa. ‘Yung pagiging nanay niya.
“I understand the point kahit miss na miss na niya. So sabi ko, ‘Comedy payag ka?’ ‘Yan, Dad, oo.’ So nu’ng nagkaroon ng pagkakataon, hindi puyatan ang taping, mabilis ang trabaho, walang tengga, pumayag siya to be a part of Hay, Bahay,” paliwanag ni Bossing. Eh, kelan naman siya magiging tatay uli (kay Pauleen Luna)?
“Ako?

Tina-try ko pa. ‘Yun naman eh darating at darating ‘yon. In God’s time,” rason ni Vic. Anyway, simula na ngayong Linggo, Hunyo 19, ang Hay, Bahay!
Kristine,umiyak sa unang araw ng taping!
Four months pregnant ngayon si Kristine Hermosa sa kanilang ika-4 na anak ni Oyo Sotto. Matagal na raw niyang pinagdadasal ang isang project na magagawa niya, pero hindi niya masa-sacrifice ang family life niya.
Marami raw offer sa kanya ang ABS-CBN pero hindi raw niya maramdaman. Kaya natuwa siya sa Hay Bahay na bago naman sa kanya at hindi iyakan. Kasama pa raw niya ang Mister niya na si Oyo Sotto at ang father-in-law niya na si Vic Sotto. Bukod dito, matagal na raw niyang gusto na magpatawa talaga.
Sa parte ni Oyo, hindi naman ngayon lang niya makakasama ang ama sa isang sitcom.

Ilang beses ko na rin nakatrabaho si Daddy. Si Tin naman, first time ko siyang makaka-trabaho na mag-asawa talaga kami sa totoong buhay. Siyempre, masaya ‘ko kasi magkasama na kami sa bahay, pati sa trabaho, magkasama pa rin kami.
“Nami-miss siya ng mga bata sa bahay kasi, ‘yung first taping ni Tin, hindi na sanay ang mga bata na wala siya sa bahay. ‘Yung girl namin, si Ondrea, umiiyak nang umiiyak. Mama, don’t leave. I want you here with me. 
Pag-amin naman ni Kristine, hindi lang naman daw ang mga anak nila ang umiyak, kahit daw siya, naiyak noong first taping day niya.
“Separation anxiety,” sabi ni Kristine.
“Of course, panibagong adjustment but this is a blessing eh, so enjoy na lang natin.” Katulad ni Oyo, nakatrabaho na rin daw niya niya ang father-in-law niya na si Vic, sa pelikula nga lang at wala raw nagiging problema kay Kristine na ang biyenan niya ang katrabaho niya.
“Ever since naman nag-e-enjoy ako sa company nila. Pero dati siyempre, naliligaw ako sa mga kuwentuhan, hindi ko alam kung sino pero until now, naliligaw-ligaw pa rin ako. Pero mas masaya na kasi, pamilya kami.”
Naka-relate daw silang dalawa sa mga roles nila sa Hay Bahay bilang mag-asawa at siyang may-ari ng bahay na titirhan nina Vic at Ai Ai. Ang difference lang daw sabi ni Kristine, hindi pa raw sila nag-aaway sa Hay Bahay.



