TATAAS ANG SSS CONTRIBUTION RATE SIMULA SA ENERO 2014

MAGPAPATUPAD ang Social Security System (SSS) ng 0.6% increase sa kanyang kasalukuyang 10.4% monthly contribution rate, sa paghaharap ng bagong rate na 11% epektibo sa applicable month of January 2014, gayundin sa pagtaas sa maximum monthly salary credit (MSC) mula P15,000 hanggang P16,000 matapos na ito ay aprubahan ni Pangulong Benigno S. Aquino III.
Ito ang sinabi ni SSS President and Chief Executive Officer Emilio S. de Quiros Jr. sa isang press conference.

“Ang naturang 0.6% na pagtaas ay pantay na hahatiin sa pagitan ng mga kawani at employers, na ang huli ay magbabayad 7.37 percent, samantalang ang dati ay magbabayad ng 3.63 percent base sa aplikableng monthly salary credit (MSC). Ang self-employed at voluntary members ay babalikatin ang kabuuang 11-percent contribution rate.”

Ayon kay President De Quiros, “ang naturang pagtaas ng contribution rate ay bahagi ng SSS Reform Agenda na nagsusulong upang dahan-dahang mapalawak ang actuarial life of the Social Security Fund.” dagdag pa niya, “naglalayon din ito na mapababa ang unfunded liability ng SSS, na nasa P1.07 trillion as of December 2011 at tumataas pa ng halos 8% bawat taon.”

Ang unfunded liability ay nakikita, kapag ang kasalukuyang value of a pension fund’s contributions and assets ay kapos upang matugunan ang present value of future benefit payments and operating expenses. Ang ganitong mga sitwasyon ay lumalabas, sapagkat ang benepisyo na natatanggap ng kaanib ay malayo sa dapat na accumulated contributions, kasama ang interest.

“Ang pagtataas ng contribution rate ay magreresulta sa pagsasaayos ng gap sa pagitan ng contributions at benefit.” dagdag pa ni De Quiros, “sa mga absolute terms, ang 0.6% na pagtaas ay napupunta sa karagdagang buwanang kontribusyon sa halagang P6.00 sa bawat 1,000 increment sa MSC.”



