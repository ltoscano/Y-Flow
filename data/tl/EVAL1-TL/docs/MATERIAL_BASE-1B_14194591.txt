
Koronadal City LGU, may job fair din

April 29, 2016 LUNGSOD NG KORONADAL, South Cotabato, Abr. 29 (PIA) \-- Bukod sa Labor Day Job Fair ngayon araw sa dalawang mall sa General Santos City, may isang job fair din sa Koronadal City. Ginaganap ngayon, Abril 29 ang job fair sa 3rd Floor ng New City Hall ng Lungsod ng Koronadal, ayon kay Judith Marmonejo, designated Public Employment Service Officer. Nagbubukas ang job fair venue ng alas-otso ng umaga at magsasara ng alas-singko ng hapon. Ayon kay Marmonejo, mahigit isang libong trabaho ang maaaring aplayan ng mga naghahanap ng trabaho. Pinapayuhan ang mga aplikante na magdala ng mga dokumentong magpapatunay sa kanilang kakayahan tulad ng transcript of records, certificate of training, employment certificate at iba pa. Makatutulong din kung magdala ng maraming kopya ng mga dokumento dahil maraming kompanya ang maaaring aplayan. Bukas ang job fair sa City Hall kahit na sa residente ng mga lugar sa labas ng Koronadal City at South Cotabato. Ang job fair sa City Hall ay regular na gawain ng PESO-Koronadal. Isinasagawa ito kada huling Biyernes ng buwan. (DEDoguiles-PIA 12)



