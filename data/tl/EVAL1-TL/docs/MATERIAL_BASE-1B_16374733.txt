AT IBARTOLINA SI NAPOLES

GOBYERNO pa rin ang gagastos para sa magarbong lamay at pagpapalibing kay Janet Lim-Napoles! ‘Yan ang ating sapantaha, parekoy, kung sakaling mamatay nang maaga ang tinaguriang PDAF queen. Lalo na kung si PNoy pa rin ang ating Pangulo sa panahon ng pagpanaw nitong “Ma’am Janet” ni Mar Roxas!
Kung bakit natin nasabi ‘yan ay dahil sa sobrang pagmamahal, pag-aaruga at pag-iingat nitong tropang PNoy sa isang babae na ayon kay Benhur Luy ay may pinakamalaking hinarbat sa kaban ng bayan! Saan ka makakita, parekoy, na matapos iulat na nangulimbat ng bilyones sa kaban ng bayan ay sa Palasyo pa sumuko? At mismong ang Pangulo pa at ilang gabinete ang naghatid sa Camp Crame!
Sa kasalukuyan, parekoy, ang bawat bilanggo sa buong bansa ay may alokasyon lang na hindi aabot ng isandaang piso bawat araw kasama na ang pagkain at iba pang pangangailangan. Samantalang ang bwakang-inang Napoles ay gumagastos ngayon ang pamahalaan ng siyento singkwenta mil (P150k) bawat buwan para lang kay Napoles! At mayroon pang doktor at nurse na nakaantabay 24 oras sa mala-bungalow na mag-isa lang niyang inuukopa!
King-ina! Pinagpala talaga ang animal!
Ang tanging katwiran ng Palasyo ay kesyo iniingatan lang umano na hindi mapahamak si Napoles! Bakit, kung ang ibang preso ba ang mapahamak ay ok lang? Basta maingatan lang talaga si Ma’am Janet? At sinong hijo de-puta naman ang kakatay sa kanya gayong si Napoles mismo ang nagsabi sa Senado na wala siyang ninakaw! Wala siyang alam sa PDAF at wala siyang kasabwat!
Kung sinabi sana ni Napoles na siya ay may alam at may mga kasabwat na malalaking tao ay maniniwala pa tayo, parekoy, na nasa panganib ang kanyang buhay! Derpor, hangga’t pinangangatawanan ni JLN na siya ay walang alam at walang kasabwat, nararapat lang na ilipat na siya sa ordinaryong kulungan!
Ora mismo!



