Kapanyapan bahau ma lahat Tawi-Tawi 
1: Ayyan tapamung nu pasal ya kahalan ma Tawi-Tawi tu bang peheh ta ya ni kapanyapan bahau nan?  Bang ma pikilan nu ya lahat tu maka salih maka ya saddi saga banan lahat miu ma bang pag bissarahan ya kapanyapan bahau tu?
2: Na, hati ku sab. Tapamung ku sab iya Bongao bitinaan landuh toongan heya kasongan na maka iya dikayuh sabab ma kasongan na iya na banan kapanyapan tandah nu ma daira. Ya saga kapanyapan bahau tu ya bay sadja takale ta, maka ya niyah sadja ya ma saddi lahat ma bitinaan niyah na mitu ma Bongao. Bay masa dahu iya Bongao tu halam maniyah gih korente maka iya libangan banan manusiyah uwal du magbatuk-batuk ma luwasan lumah sigam mag ongkah-ongkah bang tallak bulan maka mag guitar. Minsan uk ta karansean lumah taga generator, sagoh halam maniyah telebisyon maka ya saddi gih ya saga banan pinakahilling ya niusal pag ongkah. Na, ya waktu tabowa na ni Bongao ya korente nan, minsan gih ya lahang du ya pag usal nan, maka ya magsawu sawu ma korente bay pinaniyah, ya saga banan manusiyah ma Bongao tu ya mag sarang sukul sigam ma kasambuhan tu. Min diin eh, ya mag tagnah na sigam malli maka mag paniyah ya saga kapanyapan bahau nan ma lahat ya beteh na tv, telepon, maka ya cable tv network nan. Ya min diin, maka ya pasong tahun tu, ya bahau saga kapanyapan bahau tu ya painut inut pina kila maka pinasong sab. Min somboh ihih tahun palabay tahun iya banan kapanyapan tu lai na tapaniyah maka tapajari sampay na internets maka cellphones lain a makasod pitu ni Tawi-Tawi. Iya pagpakila ma banan saga kapanyapan bahau tu mitu ma lahat kami, lai tabowa bowa leh banan anak bahau ya bay ngadjih ma lahat siddi beteh na ma Zamboanga, Manila maka Cebu nan. Sigam tu ya bay mag pakila ya saga banan kasean  kapanyapan ya bahau tu mitu ma Tawi-Tawi labi labi na ya mitu ma Bongao tu.
1: Daran tasabbut leh nuBongao bang pasalan ni banan kapanyapan tu, ma batiangga sab karansean puh paglahat mitu ma Tawi-Tawi, niyah du sab banan kapanyapan tu tapakay ma kawuman sigam?
2: Niyah du sab karansean puh mitu ma Tawi-Tawi taga kapanyapan du sab beteh na saga cellphone, saga computer maka saga internet tu. Sagoh, ya pag usal maka aluhayan ma pag usal saga kapanyapan tu niyah du sab gantaan na.
1: Angay koh niyah gantaan na? 
2: Pasalan bang ya pasal cellphon tu, minsan ha kahekaan saga banan kapuan tu niyah saga cell site na, masi ru ya mag sod ma signal tu mba sigi sigi maka ya kamaumuhan ya system tu deyoh atawa ya halam maniyah. Bang ya ma waktu tu, ya pag lingan maka ya mag send ya text messages beteh hunit toongan. Katambahan gih ya kasusahan tu pasal technicians min saga network companies maha taluhay luhay sigam pihih maka ta salassay iya kasusahan pahati ma pasal lawak maka pameyaan maka ma sual pahantian sigam. Bang sab ma information technology na, kasean banan ka iskulan ma banan kapuan tu niyah na saga subject siga ma Computer Science, beteh na ma puh Tabawan tu. Minsan gih sigam mba maka acces ma internet nan, sago ya mag panduh na sigam ma saga banan anak anak iskul sigam ya luhay luhay katau ma computer maka saga banan panagnaan maka bitingga pag paragon maka ya pag usal ya computer tu pa hap. Na bang ya waktu na piin ya saga anak anak nan pasod na ma pag pangadji ma kalangkawan, tau na sigam tu asal mag kulang mag labi bang ya pasalan ya computer tu. Ma bitinaan, ya internet access tu beteh sadja miin ma saga banan kalumaan maka ya saga banan manusiyah ya niyah ya heya pag usaha sigam mitu ma Tawi-Tawi. Niyah nan saga ya pag computer-an maka pag internet-an ma Bongao. Ya bang niusal sigam ya ma baran baran nan ya kahekaan saga manusiyah nan mag usal ya yuk sigam ya wireless broad bands supaya maka access internet pasalan ya halam maniyah gih ma kawuman sigam ya Wi-Fi kapanyapan bahau nan. Ya heya pag uusaha ya halam maniyah tahinang sigam bang mba mag usal ya internet nan labi na toongan ya bang ma lahat Sitangkai. Mag usal sigam internet mag paran ya usaha sigam nan supaya niyah ya  maka ya kalinganan sigam ya mag dadagang nan min saddi ya lahat. Mas luhay toongan ma sigam maka  ya mba halgah bang mag usal saga e-mail min ya cell phone tu atawa magtulak tulak mag balik balik labi na bang ya mba hap ya lahat.
1: Ayyan pasaln ya pag usal ya wireless broad band tu.
1: Ayyan toongan hati na ya  pasalan broadband tu?
2: Broadband tu iyaa itu sab bay tapaniyah landuh likkas internet maka bang ya katonan nu maka buwan kamemon ya kabilahian nu ya kalagihan nu. Broadband tu yam aka pagsugpat ya ma internet mingga mingga lahat maka ayyan ayyan waktu bang ya kalagihan nu. Ya wireless broadband tu ya luhay maka likkas maka access tudju ma net; ya kalagihan nu sadja nihinang ya subay asal ya WIFI nan ma computer atawa ya ma laptop. Maka access ka ma internet minsan ayyan saga banan establishment ya bang niyah sab access na ma wireless internet. Ya pag paniyah ya saga banan kapanyapan bahau tu ma lahat, Smart maka Globe tu ya muwan bitinaan ya broadband maka pagsugpat ya yuk siga nionan Universal Seial Bus atawa ya USB nan. Ya USB nan jari ka malli min Globe atawa min Smart. Bang ka malli USB min Globe Telecom, nionan iya Globe Broadband Tatoo. Bang sab min Smart Communication nan, nionan Smart Bro.
1: Niyah du sab broadband lai tapaniyah mitu ma Bongao tu?
2: Ahoh, niyah broadband mitu ma Bongao, sagoh wal du ya Smart broadband nan. kadaranan na banan magpakay broadband tu iya banan manusiyah maghinang maka du sab banan karansean ya banan taga laptop nan. Ma bitinaan ma Bongao kahekaann banan transaction mag uusaha, saga banan ka opisan maka saga banan ka iskulan ya bay mag usal internet. Maka ya bilahi sigam mag usal ya wireless broadband nan pasalan ya luhay maka likkas ya pasugpat tudju ni internet. Ya internet tu, wireless na ka atawa ya USB luhay toongan pamuwan ma saga manusiyah labi labi na saga ya banan mag uusaha. Bang ya mag hinang saga usaha nan tahinang ya luhay maka likkas, sawa toongan maka saktu. Ya imbes ka ngalingan ma saga banan ya mag dadagang nan ya banan dagangan, mag order atawa mag bayad, ya hinanag sadja sigam ya mag email yama saga mag dagang nan ya pasal ma dagangan nan ya ma kamemon ya salassayan na jukup. Bang ya  pag dagang nan ma min cell phone sadja ya suwala nu kamaumuhan niyah waktu ya takalupa nu sinalassay, maka hunit sab bang ya pag biddaan na tudju ni email nan. Ya bang mag usaha ya ma lahat lawak beteh na ma Tawi-Tawi beteh hunit hunit toongan, sago ya niyah saga kapanyapan bahau tu, tahinang ya luhay toongan. Maka ya internet tu sab, ya pag bayad ma saga banan dagangan maka ya saddi llaw llaw ya pag dagang ya tahing tu luhay toongan maka sab ya paniyah ya saga company ya pag lain sin tu beteh nay a Western Union, Money Gram maka LBC mitu ma Tawi-Tawi. Ya internet tu sab ya tahinang na kalagihan toongan ma banan saga ka opos opisan parinta ma Bongao ya mag usal ya online networking beteh nay a Phil health nan. Saga banan ya maka lamud ya mag pahatul maka ya mag gantih saga data sigam mba na sigam subay pa mag tulak tudju ni Zambonaga mag pahap ma iya. Ya sadja subay hinang sigam ya piin ma online maka nihinang ya saga kalagihan ya nipinda. Pag ubus nan, ya kalagihan sigam ya nilingan sadja ya branch nan ya mag haka bannal ya transaction nan.
1: Saddi min saga internet ayyan gih ya saddi bahau kasambuhan ma bahau kapanyapan ya bay paniyah ma lahat nan?
2: Na, ya takale kun an niyah saga banan kalumaan lawak ya ma banan kapuan nan ya bay mag usal solar panel nan supaya ni ngah ya solar energy min mata llaw supaya niyah ya korente sigam.
1: Hap sab nan. Ayyan sab bang ya mitu ma Bongao, niyah saga banan manusiyah ya sayyan mag usal ya solar energy nan ya ni ngah saga korente nan?
2: Mba ku maka tantu bang niyah gih, minsan ya halam gih ku bay maka andah minsan dikayuh. Hati ku, mba gih pasaln ya saga power supply ya ma Bonago nan ya bay pamuwan eh saga energy firm mitu ya bay niusal ya hydroelectric power maka ya fossil fuel nan.
1: Ah, batiin. Ayyan sab ya pasaln bang ma pag tulak tulak ma lahat nan, niyah saga kasambuhan na?
2: Na, bang ya saga lansa likkas nan bang ma aku ya nan ya luwasan na ya bang ma pag pasambu ma kapanyapan bahau. Ya bay tagnah nan subay gih ka maka abut ya labi min da llaw maka ya duwa sangom mag tulak tulak min Tawi-Tawi tudju ni Zamboanga bang ya niusal ya lansa ferry nan. Sagoh ma ma pag pakila na ma sasakatan ya lansa likkas tu, ya pag tulak min tawi-Tawi tu tudju ni Zamboanga City nnom oras da kuman ma bitinaan.
1: Hap toongan nan.
2: Ahoh, maka ya hap sab ya sukud kami yam aka labay ya batiin lahi na ya pag paniyah ya saga kapanyapan bahau nan. Ya holat ta ya ma pasong, ya hekah gih ya saga banan kasambuhan yam aka tabang maka pasong ma Tawi-Tawi tu maka ya ma bihing bihing na.
