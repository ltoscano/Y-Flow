F2, RC COLA-ARMY DIDIKIT SA SWEEP
By Elech Dawa July 19, 2016
Lalapit ang F2 Logistics at RC Cola-Army pag-walis sa first round ng Philippine Superliga All-Filipino Conference women’s volleyball sa Batangas City Coliseum ngayong araw. Parehong hawak ng Cargo Movers at Lady Troopers ang malinis na kartang limang panalo, sasalang sila kontra sa magkaibang kalaban sa unang out-of-town matches.
Unang babangga ang F2 Logistics sa mapanganib na Petron Tri-Activ Spikers, sunod ay magtatapat ang RC Cola-Army at Generika.
Sa nightcap, pakay ng Foton Tornadoes na palakasin ang pagkapit sa pang-apat na puwesto sa pakikihamok sa Standard Insurance-Navy.
Nagpapaligsahan sa unahan ang dalawang heavyweights na F2 Logistics at RC Cola-Army, solo sa pangatlo ang Petron (4-1) sunod ang Foton (3-3).
Sakaling manalo ang Cargo Movers at Lady Spikers, magiging kapana-panabik ang kanilang labanan sa pagtatapos ng first round sa Sabado.
“That game will be very important,” ani F2 Logistics coach Ramil de Jesus. “Petron is a dangerous team. We know that it wants to get back on top.

So we have to work hard, be ready for all the challenges they will throw at us.”
Inaabangan din ang pangalang pang-apat na miyembro ng PSL All-Star team na lalahok sa 10th FIVB Women’s Club World Championship sa Pasay sa Oct.

18-23.

Sabay na nabigyan ng “Golden Tickets” sina RC Cola-Army teammates, Rachel Anne Daquis at Jovelyn Gonzaga at pagkatapos ay si Kim Fajardo ng F2 Logistics.



