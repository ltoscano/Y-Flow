
IMPEACHMENT O PAGPAPATALSIK NG SAMBAYANAN?

ANG huling rally sa Luneta ay may banta. Hindi malulutas ang problema ng korapsyon, katiwalian at kapabayaan ng mga lider ng bansa kung puro kilos-protesta lang.
Kailangan anila ang aktuwal na proseso ng pagpapatalsik sa lampang liderato ng bansa.
Matindi ito ha.
Sa Kamara, impeachment na-man ang isinusulong ng ilang mambabatas kontra kay BS Aquino III. Kung kayo ang tatanungin bayan, alin ang mas gusto ninyo, impeachment o pagpapatalsik katulad sa dalawang nagdaan na EDSA People Power?
Kung impeachment, alam natin na bilang o numero ang kailangan para maisagawa ang proseso. At sa kasalukuyan, alam din naman natin na matindi ang bilang ng mga kaalyado ng Malakanyang sa Kamara lalo na sa Senado. SA EDSA o sa Luneta, isang kolektibong aksyon at sigaw lang, maaaring magkaroon kaagad ng resulta! Maaaring sa ikatlong pagkakataon, maiuukit muli sa dahon ng ating kasaysayan na nagpasya ang taumbayan ng isang palit-opisyal ng pamahalaan.
Sa tatlong nagdaan na kilos-protesta, ang Million March To Luneta ang nagbuhos ng malaking bilang ng mga sumali. Numipis sa EDSA TAYO at nadagdagan sa Rockrockan Kontra Pork Barrel, muli sa Luneta.
Napuna ko lang sa tatlong rally, may mga kumukontra na pinalalabas na ang mga nag-organisa ay pawang kaalyado pa rin ni Noynoy. At mismong sa dila ng trumpeta ni PNoy na sina Edwin Lacierda ng Akbayan at Abigail Valte, dumarami raw ang kanilang kakampi dahil ang boss daw nila mismo ang nagsuspinde ng pork barrel. Naku ha, intrigerong mga pahayag iyan!
Sa ngayon ay sinisilip natin ang bagong buo na puwersang militar at pulis sa ilalim ng ROU. Ang grupo ay pinuna mismo ang kagaspangan ng mga dating naglunsad ng kudeta kay Marcos at kay PGMA.
Ginamit lang daw ng mga namuno noon ang RAM at Magdalo para makakopo ng puwesto. Hindi na raw nila papayagan na maulit ito. Nandiyan ang puwersang bagong tatag din, ang Patriyotikong Pilipino mula sa ibaâ€™t ibang sektor ng lipunan kasama ang ilan sa sundalo, dating sundalo at mga pulis.
Subalit ang tanong ng marami, alin ang mas mabisa, batayang impeachment nga ba o diretsong kilos pagpapatalsik ang dapat mangyari? Ano sa palagay ninyo, mga suki? Magpasya na bago maubos ng mga politiko ang kaban ng pera ng bayan.
At kung sakaling mangyari alinman sa dalawang aksyon, sino ang dapat maupo? Si VP Binay ba? Ang ulo ng Senado o Kamara? Sino?
Kung ako kasi, hayaan na pamunuan muna tayo ng military-pulisya na tutulungan ng isang Konseho ng mamamayan mula sa mga mapagkakatiwalaang pinuno ng bayan. Sa Konseho, marami sila na mag-iisip, magpapasya at magpapakilos sa pamahalaan.
Habang ganoon ang postura, gigibain nila ang Kongreso at hahayaan ang pamumuno ng mga lokal na lider sa kani-kanilang lugar na pinamumunuan! Okay iyan.



