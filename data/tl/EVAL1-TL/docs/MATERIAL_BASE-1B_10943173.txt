Dewey Boulevard, Radio Active may rematch By Elech Dawa June 21, 2016
Muling magkikita sina Dewey Boulevard at Radio Active sa hulyo 10, ngayon ay sa San Lazaro Leisure Park, sa 3rd leg ng Philippine Racing Commission Triple Crown Series.
Kinalawit ni Radio Active ang first leg habang sinikwat ni Dewey Boulevard.
Hindi nakadalawa si Radio Active na sinakyan ni class A rider John Alvin Guce matapos itong silatin ng fourth choice na si Dewey Boulevard na ginabayan ni reigning PSA Jockey of the Year Jonathan Basco Hernandez sa pangalawang leg. Si three-years-old colt Dewey Boulevard na pag-aari ni Herminio S. Esguerra at trained ni Ruben S. Tupas ay nagtala ng tiyempong 1:52 (13’-22’-24-23’-28’) minuto sa 1,800-meter journey sapat para ibulsa ang P1.8M premyo.
Nakopo ni Radio Active ang P675,000 bilang runner-up sa karera.
Ang coupled entry na sina Underwood (third) at Space Needle (fourth) ay tumanggap ng P375,000 at P150,000.
Bukod sa Triple Crown, ilalarga rin ang Hopeful at 3YO Locally-Bred Stakes races.
Sa nakaraang Philracom Hopeful Stakes, si longshot Striking Colors na pag-aari ng Cool Summer Farm at ginabayan ni AP Asuncion ang nagwagi sa karerang may distansiyang 1,800 meters at first prize na P600,000.
Pumangalawa si Pinagtipunan, tersero at kuwarto puwesto sina Homonhon Island at Secret Kingdom.



