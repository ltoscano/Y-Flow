PRANGKAHAN: Si Panelo at si Lapuz
By Ellen Tordesillas June 19, 2016 Mukhang napurnada ang ilusyon ni Atty. Salvador Panelo na maging ambassador ng Pilipinas sa United Kingdom.
Noong Huwebes, binigyan siya ng bagong puwesto – presidential legal counsel. Ibig sabihin nun, mananatili siya rito sa Pilipinas. Pinalitan na kasi siya bilang presidential spokesman ng dating pastor na si Ernesto Abella. Isang buwan lang siya tumagal bilang tagapagsalita ng papasok na pangulo na si Rodrigo Duterte.
Medyo nakahinga ng maayos ang mga taga-Department of Foreign Affairs na hindi si Panelo ang magiging mukha ng Pilipinas sa London. Ang ambassador ngayon ng Pilipinas sa London ay si Evan Garcia, isang career diplomat. Ang isa ring appointee ni Duterte na medyo nakakataas ng kilay ay si Jose David Lapuz bilang chair ng Commission on Higher Education o CHED na siyang nangangasiwa ng lahat na kolehiyo sa bansa pribado man o publiko.
Naging titser daw ni Duterte si Lapuz.

Kung 71 taong gulang na si Duterte, siguro lampas na ng 80 si Lapuz.
Kapag binasa mo ang biodata ni Lapuz, nakaka-impress. Nag-aral sa UP, University of Scotland. Nagturo sa University of Sto. Tomas at Lyceum University.
Ano naman ang masasabi ng mga naging estudyante niya?
Ito ang sinulat ni Chris Cahilig sa Facebook:
1. No. 1 requirement sa Rizal class n’ya ang pagsa-submit ng clippings ng kanyang published press releases sa broadsheets. The more creative ang pagkadikit sa bond paper, the higher your grade! So I embellished my clippings with fresh flowers straight from Dangwa kaya bongga lagi ang grade ko.
2 . You can write anything sa essay tests n’ya and you’ll still get good grades. Walang checking ng sagot na nagaganap so ang iba will write prayers, poems, lyrics, love letters, or even bad words and never ka n’ya masisita. He’ll even make you fold your yellow pad up to 1/8 (or 1/16). Para saan, kebs lang.

3\. Makikilala mo s’ya ng husto sa buong sem dahil 90% ng discussion sa classroom ay tungkol sa kanya — his awards, his travels, his popular friends, and his talks. Sino nga naman ang interesado sa pambansang bayaning si Dr.

Jose Rizal? Mas kapana-panabik ang kwento ng buhay n’ya noh!
Ito naman ang sinabi ng isa pang naging estudyante niya na si Jojo Terencio:
“First order of the day, i-submit sa kanya ang mga paid photo and press releases about him.

Pangalawa, bumili ng Manila Bulletin at basahin ang column n’ya. At i-submit na rin sa kanya. Sa prelims at finals, pahabaan ng essay kahit pasakan mo ng lyrics ng kanta o novena in between intro and conclusion ‘di n’ya malalaman kasi ‘di naman nagbabasa.”



