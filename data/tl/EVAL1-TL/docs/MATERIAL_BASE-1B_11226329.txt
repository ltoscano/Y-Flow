
Mga magulang, sumailalim sa parenting education seminar

June 17, 2016 Ben Moses Ebreo

BAYOMBONG, Nueva Vizcaya, June 17 (PIA) â€“ Sumailalim sa isang parenting education seminar ang mga magulang ng mga teenagers sa dalawang bayan ng lalawigan upang maibahagi ang mahalagang responsibilidad laban sa teenage pregnancy. Ang seminar ay pinangunahan ng provincial government at suportado ito ng Commission on Population (POPCOM), Department of Education (DepEd) at State Universities and Colleges (SUCs) kamakailan sa bayang ito. Ani Lita Tabudlo, provincial social welfare and development officer, ang seminar ay isinagawa dahil sa tumataas na bilang ng teenage pregnancy sa bayan ng Bayombong at Solano. Ani Tabudlo, mahalagang malaman ng mga magulang ang kanilang reponsibilidad upang mabantayan at maituro sa mga kabataan ang pag-iwas sa teenage pregnancy. Isa sa mga ibinahaging kaalaman sa mga magulang ay ang Parenting Education on Adolescent Health and Development (AHD) for Health and Non-Health Youth Service Providers, ani Tabudlo. Dagdag pa nito na sumailalim na rin ang mga school principals, guidance counsellors at teachers sa isang orientation hinggil sa Fertility Awareness, Rediscovering Adolescence and Proposed Interventions to address Teenage Pregnancy upang tumulong sa adbokasya laban sa teenage pregnancy sa lalawigan. Aminado si Tabudlo na malaki itong tulong upang mapalawak ang sangay ng mga advocates sa lalawigan laban sa teenage pregnancy. (ALM/BME/PIA 2-Nueva Vizcaya)



