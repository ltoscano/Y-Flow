Heightened alert sa Duterte, Robredo inauguration By Abante June 29, 2016
Mas pinaigting na alert level ang ikinasa ng Philippine National Police (PNP) kasabay ng inagurasyon ng mga bagong halal na Pangulong Rodrigo Duterte at Ikalawang Pangulong Leni Robredo sa Huwebes.
Bagamat magkahiwalay ang seremonya ng inagurasyon, itinaas ang Task Force Panunumpa 2016 upang masiguro ang seguridad sa okasyon ng dalawang pinakamataas na opisyal ng bansa.
Si Duterte ay manunumpa sa Malacañang ganap na alas-10:30 ng umaga habang si Robredo ay sa Quezon City Executive House, kilalang Boracay Mansion, na sisimulan ganap na alas-9:00 ng umaga. “As part of the security procedures that will be implemented by the Philippine National Police, the PNP through Task Force Panunumpa 2016 shall ensure safe, peaceful, and orderly conduct of the inauguration oath taking of the newly elected president and vice president of the Philippines with the support of the Armed Forces of the Philippines and concerned government and non-government agencies,” ani PNP Spokesperson Chief Supt. Wilben Mayor.
Ang task force ay pangungunahan ni Director General Francisco Uyami, ang Deputy Chief for Operations.
Kabilang pa sa susuporta sa katiyakan ng seguridad ay ang Presidential Security Group na nakaposte sa Malacañang habang ang PNP-Highway Patrol Group ay ikakalat sa lansangan para sa secutiry escorts ng VIPs na dadalo sa okasyon.



