PSL All-Pinoy Conference: Simula na ng giyera By Elech Dawa June 18, 2016 Mga laro ngayon: (FilOil Flying V Center)
1:00 pm – Opening Ceremony 2:00 pm – F2 Logistics vs Cignal 4:00 pm – Foton vs Petron
Umpisa na ang giyera ngayong araw sa pagbubukas ng 2016 Philippine Superliga All-Filipino Conference sa FilOil Flying V Center sa San Juan City. Makikilatis agad ang bagong bihis na Petron kontra Foton sa alas-kuwatro ng hapon.
Magtatapat naman sa alas-dos ang F2 Logistics at Cignal sa event na bankrolled ng Asics, Grand Sports, Mikasa, Mueller at Senoh habang TV5 ang official broadcast partner.
Simple pero magiging makulay ang opening ceremony sa 1 pm, mapapanood ang dance number ng mga players, acrobatic cheerdance performance mula sa Perpetual pep squad at ang introduction ng league’s official mascot.
Matapos ang semifinal finish sa pre-season PSL Invitational Conference, nagpalakas ng puwersa ang F2 Logistics at kinuha nito sina Mika Reyes, Kim Fajardo, Majoy Baron, Kim Dy at ibang La Salle squad na nanalo sa UAAP nakaraan.
Nasilo rin ng Cargo Movers si Ara Galang bilang top pick sa PSL Annual Rookie Draft, nabigyan siya ng pagkakataon na makasama sina former La Salle stars Cha Cruz, Paneng Mercado at Aby Marano.
“We still have to work hard to convert our success in the UAAP into a PSL title,” saad ni F2 Logistics coach Ramil de Jesus. “We are facing a very tough field. We have to be at our best game in and game out because this is already the club level. All of these players have already proven something.”
Gaano man kalakas, hindi magiging madali para sa F2 Logistics ang kunin ang panalo sa kanilang unang laro sa tournament na suportado ng Focus Athletics, KLab Cyscorpions, Islandrose.net, LGR and Petron.



