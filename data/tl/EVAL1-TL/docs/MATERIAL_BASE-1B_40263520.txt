ENERGY PA MORE
LeBron, Cavs nagpapalakas para sa Game Two
By AP June 5, 2016 OAKLAND, California — Maswerteng kapag nasa mga kamay nina LeBron James at Kyrie Irving ang bola at isa lang ang dapat depensahan para manalo na hindi napala ng Cleveland Cavaliers sa kanilang second straight NBA Finals.
Tigasin ang Cavs kapag nakalutang ang bola sa kabuuan ng perimeter, nalilito ang mga dumedepensa at nabubuksan ang 3-point range kapag lumulusob ang isa para tapusin ang play.
Nakuryente ang ball movemement at 3-point shooting sa Game One ng rematch kontra Golden State Warriors, na rito’y nilunok nang buhay ng huli ang CC sa taktikang swith-everything defense. Isang araw makaraan ang nakakawala ng espiritung 104-89 defeat, naghayag ang Cavs na kailangang itusok nila ang galaw at enerhiya sa pagbabalik sa opensiba at bigyang-pansin ding labis-labis ang sobrang pagpapahirap sa kanila na makagalaw.
Ang versatility ng Warriors ang nagpalatag sa kanila ng switch pick-and-rolls at rotate sa defense na mas astig hambing sa ibang team sa liga. Maski na kilabot sina James at Irving sa dribble at atake sa basket, mas gugustuhin nilang mapaikutan ang dalawang stars sa magkabilang dulo ng floor sa halip na umugoy ang bola sa dulu’t dulo upang maikalat ang depensa at magkaroon ng bukas na espasyo para sa lahat ng kanilang 3-point shooters.
“There is a fine line,” bulalas ni James kahapon (Manila time). “I’m okay with us having some isolation basketball if we’re going quick. But we’re holding the ball and we’re just staring down the defense and we’re staring down the ball, then it can become a problem for us.”
Iyun nga ang diniskarte ng GSW upang makaahon pa buhat sa mahirap na 3-1 deficit sa Western Conference finals kontra Oklahoma City Thunder. Nakatagpo sila ng linya upang mapilitan sina Thunder stars Russell Westbrook at Kevin Durant sa take-your-turn approach sa offense, at talagang apektado na sila pagsapit ng duluhan.
Kasingsagwa sa Game 1 ang ginawa ng Cavaliers, na nagpalamig muna sa practice noong Biyernes. Abante sila sa third quarter bago nag-iba ng timpla na nagpalaho sa kanilang mga galamay ang bentahe, nasawata ang Splash Brothers, pati ang depensa ngayong taon, nanalo sa rebounding battle at nakabuslo ng dobleng free throws kaysa sa Golden State.
Sumala rin ang Cleveland sa Game 1 sa Oakland noong isang taon bago nag-rally upang madale ang sumunod na two games at napanalunan ng team ni James ang nine straight Game 2 makaraang matalo sa series opener sapul pa noong 2008.
“You don’t just throw everything away over one game,” panapos ni James.

Binanggit naman ni Cavaliers coach Tyronn Lue na sisikapin nilang mabilis na sumabak sa Game 2 sa Linggo.
Na magiging peligroso dahil iyon ang gusto ng Warriors.



