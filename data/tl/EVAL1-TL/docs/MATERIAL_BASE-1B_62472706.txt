2nd Leg itinakbo ni Dewey Boulevard By Elech Dawa June 12, 20166
Pinatikim ni Philippine Sportswriters Association, (PSA) Jockey-of-the-year Jonathan Basco Hernandez ng malulutong na hataw ng latigo si Dewey Boulevard upang hablutin ang 2ng Leg ng 2016 Philracom Triple Crown Series kahapon sa Metro Manila Turf Club Inc. sa Malvar, Batangas.
Sa largahan, dumiskarte sa segundo puwesto si star jockey Hernandez pinabayaan nitong mauna si first leg winner Radio Active sa unahan na hinawakan ang bandera hanggang home turn.
Pero bago dumating ng huling kurba ay nakipagsabayan na ang third choice favorite na si Dewey Boulevard at sa huling 50 metro ng karera ay lumampas na ito kay Radio Active.

“Hinayaan ko lang na makuha ni Radio Active ‘yung unahan, tutok lang ginawa ko,” saad ni class A jockey Hernandez, “Sa rekta talagang hindi ko tinigilan sa pagpalo ng latigo kay Dewey Boulevard kasi alam ko lalampas kami.”
Kalahating kabayo ang distansya ni Dewey Boulevard kay Radio Active pagtawid ng meta, may tiyempong 1:52 minuto sa 1,800 meter race ang winning horse sapat para ibulsa ng owner na si Hermie Esguerra ang P1.8M na premyo.
Nakopo ni Radio Active ang P675,000 runner-up prize habang inuwi ng Third placer na si Underwood ang P375,000.



