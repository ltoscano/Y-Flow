Extra challenge kay incoming Sec. Mariano By Bernard Taguinod June 11, 2016 Masusubukan ang galing ni incoming Department of Agrarian Reform (DAR) Sec.

Rafael Mariano dahil nasa balikat na nito ang responsibilidad ng pamamahagi ng natitirang 700,000 sa may 460,000 beneficiaries sa bansa.
Ginawa ni Ifugao Rep.

Teddy Brawner Baguilat ang nasabing pahayag kasunod ng ika-28 taong anibersaryo ng Comprehensive Agrarian Reform Program (CARP) kahapon.
“As a farmer leader who strongly advocated for a more revolutionary agrarian reform implementation, Ka Paeng definitely makes for an interesting choice to fulfill the mandate of the Comprehensive Agrarian Reform Program (CARP) and confront its adversaries,” ani Baguilat. Kaabang-abang umano ito lalo na’t mula sa hanay ng mga magsasaka si Mariano at nangunguna sa mga kritiko ng DAR sa matagal na panahon dahil hindi masaya ang mga ito sa trabaho ng ahensya lalo na sa larangan ng pamamahagi ng lupain sa mga magsasakang walang sariling lupa.
“It’s going to be challenging because Ka Paeng has always been critical of the law and the government. Now, he will be on the other side of the fence.” ani Baguilat na chairman ng House committee on agrarian reform noong 16th Congress.
Isa umanong hamon kay Mariano bilang susunod na DAR secretary ay kung papaano nito maipatupad ang pamamahagi ng natitirang 700,000 ektaryang lupain sa may 460,000 magsasaka na benepisaryo sa ilalim ng CARP.
Hindi sinabi ni Baguilat kung saan-saan matatagpuan ang mga lupaing ito subalit ito na lamang umano ang natitirang kailangang maipamahagi sa mga beneficiaries na natukoy sa nasabing programa.



