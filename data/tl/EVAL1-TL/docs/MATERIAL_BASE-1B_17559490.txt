JALALON VS NAMBATAC SA NCAA ALL-STAR GAME NGAYON By Elech Dawa August 12, 2016
Magpapasiklaban ang mga matitikas na players para pasayahin ang mga fans sa magaganap na NCAA All-Star game ngayong araw sa The Arena, San Juan City.
Tampok sa okasyon ang paghaharap ng West at East kung saan dalawa sa mga liyamadong maging MVP sa season 92 ang babandera sa kanilang koponan.
Ipinagmamalaki ng East team si Jio Jalalon ng Arellano habang sasandalan ng West ang tirador ng Letran na si Rey Nambatac. “This year’s NCAA All-Star edition offers more excitement because we’ve introduced a pair of new events,” ani NCAA Management Committee chair Jose Mari Lacson ng Season 92 host San Beda.
Katuwang ni Jalalon sa East sina teammate Kent Salado, Bright Akhuetie ng Perpetual, Davon Potts, Dan Sara at Donald Tankoua ng San Beda at Teytey Teodoro at Paolo Pontejos ng Jose Rizal.
Ang ibang nasa line-up ng East squad ay sina Julius Cadavis ng Arellano, Ervin Grospe Jose Rizal, Gab Dagangon at AJ Coronel ng Perpetual, Michael Calisaan, Ryan Costelo at Jerick Fabian ng San Sebastian.
Kasama ni Nambatac sina fellow Knights McJour Luib at Jomari Sollano, Darell Menina, Andrew Estrella at Exe Biteng ng Mapua, Ian Alban, MJ Ayaay at Wilson Baltazar ng Lyceum of the Philippines, Jorem Morada, Francis Munsayac at Sidney Onwubere ng Emilio Aguinaldo at JJ Domingo, Yankie Haruna at Christian Fajarito ng College of Saint Benilde para kulektahin ng West ang pangalawang sunod na panalo.
Magkakaroon din ng slam dunk competition, three-point shootout at ang bagong Shooting All-Stars at Skills Challenge.
“Also, we also have some new talented players that came out from this year’s batch that should add more spice to an already talent-laden cast,” sabi ni Lacson.



