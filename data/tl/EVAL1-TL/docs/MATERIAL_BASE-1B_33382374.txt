Daquis at Gonzaga swak sa PSL team
By Elech Dawa July 1, 2016
Isiniwalat ni PSL president Ramon ‘Tats’ Suzara kahapon na kasama sina RC Cola-Army stars Rachel Anne Daquis at Jovelyn Gonzaga sa isasahog sa Philippine Superliga (PSL) team na hahataw sa FIVB World Club Women’s Championship sa Manila sa darating na Oktubre 18 hanggang 23.
Impresibo sa tryout sina Daquis at Gonzaga kaya naman hindi nagdalawang-isip na isama sila para pangunahan ang PSL team na babangga sa mga bigating teams tulad ng Rexona Ades ng Brazil, Bangkok Glass ng Thailand at Volero Zurich ng Switzerland.
“Rachel and Jovelyn are two of the country’s best players,” saad ni Suzara, chairman ng marketing and development committee sa Asian Volleyball Confederation (AVC) at member ng International Volleyball Federation (FIVB). Si Daquis ay veteran international campaigner at former PSL Most Valuable Player habang si Gonzaga ay sumabak na rin sa mga bigating tournaments kaya bihasa na rin ito sa pahirapang labanan.
“That’s why it is only fitting to invite them to be part of the team that will compete in the best club tournament in the world. We welcome Rachel and Jovelyn on board and we hope that they will do everything to make us proud.” ani pani Suzara.
Pitong local players at pitong foreign ang pambato sa PSL, may limang locals pang isasama sa line-up na ihahayag sa susunod na linggo.
Ang ibang kasali; Hisamitsu Springs ng Japan, Eczacibasi Vitra Istanbul at VakifBank Istanbul ng Turkey at Pomi Casalmaggiore ng Italy.



