2019 SEA GAMES: MANILA O DAVAO? By Ramil Cruz July 12, 2016
Kung ang may hawak ng kaban lang ang masusunod, sa komportableng Metro Manila nais isagawa ng Philippine Sports Commission ang 2019 hosting ng bansa para sa 30th Southeast Asian Games.
“Kung saan tayo komportable doon tayo nasa comfort zone natin (Metropolis), pero kung kaya ng Davao City, ‘di sige,” wika kahapon ni PSC chairman William Ramirez sa press briefing niya.
Sagot na pahayag ni Ramirez sa mungkahi ni Phil. Olympic Committee president Jose Cojuangaco, Jr. na sa nasabing hometown ni Pangulong Rodrigo Duterte isagawa ang 11-nation, almost two-week biennial sportsfest. Sumulat na si Ramirez sa Chief Executive upang ipabatid ang toka ng bansa na muling maging punong abala ng palaro sa apat na pagkakataon sapul nang bumahagi ang ga Pinoy sa SEA Games noong 1977.
Naidaos na rin sa Maynila ang SEAG noong 1981 at 1991 at sa kapuluan – Manila, Laguna, Cebu at Bacolod – noong 2005.
Pero hinirit ni Ramirez na magkakaroon naman ng Management Committee at ito ang magpapasya kung saang lugar ang 2019 meet.



