Paglabag sa Comelec gunban sa Palawan, umabot na sa 17

March 24, 2016 Orlan C. Jabagat

PUERTO PRINCESA, Palawan, Mar 24 (PIA) --- Umabot na sa 17 ang bilang na naitala ng Philippine National Police-Palawan Police Provincial Office (PNP-PPPO) na paglabag sa Commission on Elections (Comelec) gunban mula ng ito ay ipatupad noong Enero 10, 2016. Ito ang iniulat ni PSupt. Vicente Cabatingan hepe ng Intelligence Unit ng PNP-PPPO sa pagpupulong ng Provincial Peace and Order Council kamakailan na ginanap sa Governor’s Conference Room ng gusaling Kapitolyo. Sa mga paglabag na ito ay nakakumpiska rin ng 17 units ng iba’t-ibang baril ang PNP-PPPO na kinabibilangan ng 8-Homemade Shotgun; 3-.45 Caliber Pistol; 3-.38 Revolver; 1-Homemade M16 Riffle; 1-Converted Caliber .22 Riffle; and 1-99mm Glock 17. Ayon pa kay PSupt. Cabatingan 17 ring mga suspek ang kanilang nahuli at naisampa na sa korte ang kaukulang kaso para sa mga ito tulad ng Violation of gun ban in relation to Omnibus Election Code of the Philippines at ang kasong Violation of RA10591 o ang Comprehensive Law on Firearms and Ammunitios. Kaunay pa rin ng ipinatutupad ng PNP-PPPO na Secure and Fair Election o SAFE 2016 ay patuloy ang pagpapatupad ng mga check point sa buong lalawigan. (OCJ/PIA4B-Palawan)



