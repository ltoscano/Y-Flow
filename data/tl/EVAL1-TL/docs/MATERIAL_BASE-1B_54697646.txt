
Pagpapasa ng aplikasyon para sa Civil Service Examination, hanggang o bago ang Setyembre 1

June 23, 2016 Camille C. Naga√±o

LUNGSOD NG CABANATUAN, Hunyo 23 (PIA) \-- Pinapayuhan ng Civil Service Commission- Nueva Ecija Field Office ang mga aplikanteng nagnanais kumuha ng eksaminasyon ay gawing mas maaga ang pagpapasa bago pa ang ika-uno ng Setyembre. Ayon sa panlalawigang tanggapan ng CSC, nasa 3,017 lamang ang target examinees para sa buong lalawigan ngayong darating na Oktubre 23. Kaya't bagamat malayo pa ang huling araw ng pagpapasa ay isasara agad ng opisina ang pagtanggap sa oras na mapuno at maabot ang target na bilang ng mga aplikante para sa sub professional at professional examination. Samantala, kabilang sa mga hinahanap na papeles ay ang accomplished application form, apat na passport size picture na may white background at name tag, original at photocopy ng alinman valid ID at examination fee na liman-daang piso. Para sa ibang detalye ay tumungo sa tanggapan ng CSC na matatagpuan sa Old Capitol Building sa lungsod ng Cabanatuan. (CLJD/CCN-PIA 3)



