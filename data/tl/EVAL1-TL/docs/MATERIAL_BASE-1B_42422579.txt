Search for Clean and Green LGU sa South Cotabato nagsimula na

March 01, 2016 LUNGSOD NG KORONADAL, South Cotabato, Mar. 1(PIA)- Nagsimula na ang evaluation para sa Search for Clean and Green LGU sa lalawigan ng South Cotabato. Ayon kay Aurora Andrea de Pedro, outcome manager ng DILG-South isinailalam na sa evaluation ang munisipyo ng Norala noong Pebrero 23, Polomolok noong Pebrero 24, Tboli noong Pebrero 26, at Tupi sa Pebrero 29. Sa Marso nakatakdang bisitahin ng evaluation team ang Tampakan sa Marso 1; Koronadal City, Marso 3; Tantangan, Marso 4; Lake Sebu, Marso 7; Surallah, Marso 8; Banga, Marso 9 at Sto. Nino, Marso 10. Dagdag ni de Pedro, may nakalaang gantimpala ang cleanest and greenest LGU: PhP800,000 sa 1st place, PhP500,000 sa 2nd place, PhP300,000 sa 3rd place; PhP150,000 sa 4th place; PhP70,000 sa 5th place at PhP50,000 sa 6th place. Kikilalanin ding ang mga lokal na pamahalaan na may best public market, best plaza and park, best central material recovery program, best community garden, best backyard garden. Pararangalan din ang tatlong pinakamagaling na barangay sa Clean and Green program.
Katuwang ang DOLE Philippines, kikilalanin ang mga LGU na may pinakamagandang roadside beautification, best municipal nursery, samantalang pararangalan din ng NGO South Cotabato Foundation ang LGU na may pinakamagaling na public toilet. Sponsored ng DOLE Philippines ang premyo para sa tatanghaling best Road Site Beautification at best Municipal Nursery at South Cotabato Foundation naman para sa best Public Toilet.
Para sa gantimpala, naglaan ang pamahalaang panlalawigan ng South Cotabato ng PhP2.1 milyon para sa cash prize at PhP350,000 para sa operations ang evaluation team.(RABSumanghid DevCom Intern/DEDoguiles PIA-12)



