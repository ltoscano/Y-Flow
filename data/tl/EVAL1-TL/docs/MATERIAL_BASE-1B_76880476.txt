Amb. Cuisia, nag-goodbye na sa Pinoy community By Noel Abuel June 18, 2016 Pormal nang nagpaalam si Philippine Ambassador to the United States of America, His Excellency Jose L. Cuisia Jr. sa mga miyembro ng Filipino-American community sa Chicago, USA matapos ang limang taong panunungkulan nito sa nasabing posisyon.
Ayon sa Department of Foreign Affairs (DFA), naghanda ang Consulate General of the Philippines in Chicago ng isang maliit na salu-salo para kay Cuisia kasabay na rin ng pagdiriwang ng ika-118 taong anibersaryo ng Independence Day.
Sa nasabing pagpupulong, inalala ni Ambassador Cuisia ang limang taong tour-of-duty nito sa U.S. kung saan pinagmalaki nito ang nagawa para mapalakas ang relasyon ng Pilipinas at US sa pamamagitan ng pagtatayo ng US-Philippines Friendship Society and Filipino American Youth Leadership Program (FYLPro). Pinasalamatan din nito ang mga tauhan at opisyales ng Philippine Embassy at anim na Philippine Consulates General sa Estados Unidos sa naging maayos na trabaho ng mga ito sa foreign policy kabilang ang economic diplomacy, national security at assistance to nationals.
Ayon naman kay Louella Cabalona, vice president ng Filipino American Youth Leadership Program (FYLPro) Batch 2012, na nagagalak ito sa mga naranasan at proyekto ng FYLPro para sa kaayusan ng Philippines at Filipino-American community sa US partikular sa Midwest.



