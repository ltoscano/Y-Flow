
MAYOR IBRAHIM GUTIERREZ KUNSINTIDOR

SA ika……..th na pagkakataon, naging tema ng talakayan natin sa Chokepoint ang paihi o patulo operation ng isang nagngangalang ‘Ruel’ sa bayan ni Padre Garcia Mayor Abraham Gutierrez sa Batangas.
Pero, tila walang pakialam si Mayor Gutierrez sa nangyayaring kalokohang ito na dapat sana niyang aksyonan bilang ‘Ama’ ng Padre Garcia.
Ayaw kong isipin na hindi alam ng butihing alkalde ang karumal-dumal na gawain na ito ni ‘Ruel’ na taon na raw ang itinatagal ng operasyon.
Maliban na lang siguro kung mahina ang pandinig, malabo ang mga mata at maysakit na diabetes si mayor na makaaapekto sa pagtugon ng kanyang trabaho.
Kapag ganoon, naiintindihan natin, pero kung wala naman ni isa kay mayor ang nabanggit na mga karamdaman, aba’y dapat siyang magpaliwanag sa kanyang mga kababayan.
Pakiwari kasi ng mga nagsusumbong sa Chokepoint, kinukunsinti ni Mayor Gutierrez ang mga paihi at patulo operation ni ‘Ruel’.
Ang operasyon ni ‘Ruel’ ay ganito: kinakasabwat ang mga driver ng tankers na humahakot ng petrol products sa Batangas kapalit ng malaking halaga ng suhol.
Dinadala ang mga tanker sa kanyang sentro ng operasyon sa Barangay Pansol, Padre Garcia at doon binabawasan ang laman ng mga tanker na gasolina at krudo.
Dapat din sigurong paimbesti-gahan ni Dir. Gen. Alan Purisima ang police chief na si S/Insp. Joel Bunquin Ilagan kung bakit ‘di mapahinto ang paihi ni ‘Ruel’.



