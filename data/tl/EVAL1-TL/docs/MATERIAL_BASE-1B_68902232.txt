LP oks na sa SOCE By Noel Abuel June 15, 2016 Pormal nang nagsumite ang administration party na Liberal Party (LP) ng kanilang statement of contributions and expenditures (SOCE) sa Commission on Elections (Comelec) isang linggo lampas ang itinakdang deadline sa pagsasampa nito.
Nakasaad sa isinampang SOCE documents ng LP na nakalagay sa limang kahon at idineklara ang P241,097,372.73 expenditures.
Ngunit hindi naman kasama ang SOCE ni LP standard bearer Manuel ‘Mar’ Roxas II na humiling ng 14 na araw na ekstensyon para makapaghain ng SOCE. Base sa SOCE, tumanggap ang LP ng kabuuang P181,080,000 cash contributions mula sa mga supporters at non-members nito at gumastos ng P60,017,372.73 sa cash contributions mula sa party members nito.
Paliwanag ng Comelec Campaign Finance Office, na naatasang tumanggap ng SOCE ng mga nanalo at mga talunang kandidato ng nakaraang eleksyon na pag-aaralan ng Comelec en banc kung tatanggapin nito ang nasabing SOCE ng LP dahil sa late itong isinampa.
Paliwanag ni Akbayan partylist Rep. Barry Gutierrez, ang tagapagsalita ng LP, na ang dahilan ng pagkabigo ni Roxas na magsumite ng kanyang SOCE ay dahil sa maraming resibo ang kailangang ayusin para na rin sa transparency.



