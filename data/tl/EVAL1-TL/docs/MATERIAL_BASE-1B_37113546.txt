
MILLION MARCH, IKAW AT AKO BAYARAN NI GMA!

“MILLION March, ikaw at ako, bayaran ni dating Pangulong Gloria Macapagal Arroyo.”
Ito ang inihayag ni G. Benigno Simeon Cojuangco Aquino III sa kanyang pagdalo sa Christian Conference kamakailan.
Parang shotgun attack ba. Kahit sino na pumupuna sa kanya at kanyang administrasyon – kritiko –ang tawag niya.
Bawat kontra sa kanya, bayaran ni dating Pangulo at Pampanga Congresswoman Gloria Macapagal Arroyo (PCGMA)!
Nakalulula pa ang kanyang hamon sa mga kritiko, “Impeach me!” Ang dami na raw niyang ginawa at ginagawa pa, tatawagin pa raw siyang “pork barrel king?” Nasaktan ang loob niya ha.
Hindi ka na nakatutuwa, Mr. Aquino. In fact, nakaaawa ka na sa litanya ng iyong mga patutsada kontra sa iyong once upon a time a teacher na si Gloria.
Sabi nga, masarap kainin ang litson o steak pero kung araw-araw, sa loob ng tatlong taon ay ‘yun at ‘yun din, masusuka ka na.
For your education, nang itatag ang Million March, sa social website lang ito nagsimula.
Mayayamang isip ng mga dati mong kakampi o mga naniniwala sa iyo pero bumabaligtad na ang sikmura dahil sa sunod-sunod na maalingasaw na korapsyon sa administrasyon.
Hindi nga disimulado at orga-nisado nang maganap ang Million March, eh.
Patunay na ang nagsalo ay mga ordinaryong mamamayan na sinakyan lang ng mga organisadong kilusan. Walang EPAL.
Sa kabila niyan, lumusob ang mamamayan. Kung organisado, malamang talsik ka na sa puwesto!
Mabigat ang bintang mo, Noynoy, na bayaran sila at kami ni Gloria mula sa ibinibintang mo na trilyong piso mula sa Malampaya Fund. Puwede ka naming balikan at kasuhan. Hindi ngayon, maghintay ka lang.
Mahigit tatlong taon ka na sa iyong puwesto, anti-Gloria pa rin ang lumalabas sa bibig mo?
Kinana naman.
Sabagay, personally, alam kong hindi sa iyo galing iyan kundi sa mga peste na nakadikit sa iyong tenga. Sila itong bulong brigade sa iyo na mga pinagpala. Kawawa ka.
Katulad ng sinabi mo sa iyong SONA, saan ka at kayo kumukuha ng KAPAL ng MUKHA, para laspagin ang pera namin?
Mula sa PDAF tungo sa Disbursement Acceleration Program, multi-bilyong piso ang inyong pinagpistahan, kasama ang iyong mga alipores sa Kongreso.
Hindi ka ba tinatayuan ng balahibo man lang?
Ang dami nang naghihirap. Ang dami ang biktima ng kalamidad, bagyo man o gawa ng tao, ni
wala kang naihatid na tulong maliban sa tig-isang supot ng bigas, delata at noodles!
Kung kami na tumututol sa iyong aristokrata’t maladiktador na pamamahala ay bayaran ni PCGMA, ikaw at ang iyong KKKKK ay ano naman?
Sinabi mo na ang dami mo nang nagawa, nasaan? Pakituro nga?



