
Argentina giba sa Chile; Messi biglang nagretiro
By AFP June 28, 2016
Nakatalungko si Argentina's Lionel Messi habang hinihintay ang paggawad ng second place medal ng Copa America Centenario, matapos matalo sa Chile sa pinale sa East Rutherford, New Jersey. (AFP) Nakagugulantang na inihayag ni Lionel Messi ang kanyang retirement sa international football noong Linggo makalipas mapulbos din ang Argentina sa Chile sa Copa America Centenario final.
Lupaypay na kinumpirma ni Messi ang ang desisyong umayaw na siya sa paglalaro matapos ang isa na namang dagok para sa Argentinians, na nabigo sa pangatlong sunod na taon sa isang major soccerfest finals sapul noong 2014.
“It’s a hard moment for me and the team, and it’s difficult to say, but its over with the Argentina team,” lahad Messi, na talunan din sa 2007 Copa America. “I’ve done all I can, I’ve been in four finals and it hurts not to be a champion,” hirit ng 29-year-old five-time world footballer of the year.
Kabado na si Messi dahil sa pagsablay ng Argentina sa opening penalty sa shootout sa MetLife Stadium sanhi nang pagtapos ng magkabilang kampo na deadlock sa 0-0 sa extra-time.
Makinang ang start ni Argentina goalkeeper Sergio Romero sa shoot-out off sa pag-save sa Chile’s opening spot-kick pero pagkaraa’y naisuko ni Messi ang nakakabaliw na parating na bola sa bar.
Isa pang miss ni Lucas Biglia ang nagpabantayog sa Chileans sa box seat at pinagpag na lahat ang mga sumunod na pagtatangka ng Argentina upang maitakbo ang 4-2 win.



