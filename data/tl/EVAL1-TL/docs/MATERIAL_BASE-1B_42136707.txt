Bayan ng Gloria, benepisyaryo ng 'Serbisyo Ora Mismo' ng LGU OrMin

March 07, 2016

CALAPAN, Oriental Mindoro, Mar 7 (PIA) â€“ Naging benepisyaryo ng programang Serbisyo Ora Mismo ng kapitolyo ang mga mamamayan ng Gloria sa pinakahuling pag-ikot nito kamakailan. Tinatayang umabot sa mahigit 1,000 mamamayan ang nabiyayaan ng mga libreng serbisyong hatid ng programa tulad ng medikal at dental. Ang gawain ay pinamahalaan ng Provincial Health Office sa pamumuno ni Provincial Health Officer Dr. Normando Legaspi kasama si Oriental Mindoro Provincial Hospital (OMPH) Chief of Hospitals Dr. Marpheo E. Marasigan sa pakikipagtulungan ng Municipal Health Office na pinamumunuan ni Dr. Miguel Soller, Philippine Academy of Family Physicians, Medical at Dental Society at Department of Health (DOH) Regional Health Services team. Maliban dito, nagkaloob din ng libreng pagbabakuna at namigay ng mga libreng gamot ang Provincial Veterinary Office sa mga nasasakupang barangay ng nasabing bayan.

(CPRSD/LTC/PIA-Mimaropa/Calapan)



