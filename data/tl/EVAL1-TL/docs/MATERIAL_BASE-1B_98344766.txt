NOLCOM, mga partner nagbigay ayuda sa mga mangingisda sa Zambales na apektado ng sigalot sa West Phl Sea

April 26, 2016 Marie Joy L. Simpao

LUNGSOD NG TARLAC, Abril 26 (PIA) -- Nagbigay ng ayuda kamakailan ang Northern Luzon Command o NOLCOM at mga kapartner nitong non-governmental organization sa mga mangingisda sa Zambales na kasalukuyang apektado ng sigalot sa West Philippine Sea. Sa isang pahayag, sinabi ng NOLCOM na kabilang sa kanilang mga ibinigay ang mga rings, life vests, search lights (water proof and floats), bandila ng Pilipinas para sa kanilang mga bangka, at first aid kit. Namahagi rin sila ng regalo para sa may 470 in-school at out-of-school na mga kabataan.

Ipinaalam din sa kanila ang kanilang ang kasalukuyang stand ng pamahalaan sa naturang sigalot saka hiniling ang suporta para rito. (CLJD/MJLS-PIA 3)



