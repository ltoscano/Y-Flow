136 Palawenyo, sumailalim sa orientation-seminar ng Phil-Nippon Technical College

May 05, 2016 Orlan C. Jabagat

PUERTO PRINCESA, Palawan, Mayo 5 (PIA) --- Nasa 136 na mga kabataang Palawe単o ang dumalo upang makapagsanay sa mga kursong teknikal na ipinagkakaloob ng Phil-Nippon Technical College (PNTC), ayon kay Armando Batul, OIC-Provincial Peso Manager. Pinangunahan ni Promotion Officer Giyd S. Bahian at Dianne M.

Araneta, isang rehistradong nars at parehong mula sa PNTC ang tatlong araw na orientation-seminar at screening na isinagawa sa tanggapan ng Provincial Public Employment Service Office (PESO) kamakailan. Libre ang naturang pagsasanay para sa mga kabataang Palawe単o na may edad 19-28 taong gulang.

Bukas din ito sa mga kababaihan na nakapagtapos ng apat na taong kurso katulad ng Engineering, Technical-related courses at Nursing. Para naman sa mga kalalakihan sila ay may kwalipikasyon na high school graduate, nagtapos ng kursong vocational, undergraduates o college graduates ng kahit na anong kurso. Ang orientation-seminar at selection of candidates para sa PNTC enrollees ay naglalayong mag-bigay ng Study Now Pay Later Plan ng Japanese Language at Skills Training kung saan ang sinumang makapasa ay maaaring makapag-trabaho sa Japan. Ang mga kwalipikadong aplikante ay magkakaroon ng benipisyo tulad ng free admission fee, scholarship at free dormitory sa kanilang pag-aaral sa PNTC, na nakabase sa Calamba, Laguna.. Samantala, sakaling makapasa ang isang aplikante ito ay agarang idedeploy kung saan nakipag tie-up ang PNTC sa isang accredited agency dito sa Pilipinas na lisensyado sa Philippine overseas Employment Administration o POEA. Ito ay sa pamamagitan ng pakikipagtulungan at partnership sa pagitan ng Provincial Public Employment Service Office (PESO) ng pamahalaang panlalawigan at ng PNTC na naglalayong mabigyan ng oportunidad ang mga kabataang Palawe単o na nagnanais mag-trabaho sa ibayong-dagat partikular sa bansang Hapon. Ayon kay G. Armando Batul, Patuloy ang kanilang isinasagawang ayuda para sa mga kababayang Palawe単o na nag-aaplay ng trabaho sa ibang bansa dahil sa pamamagitan nito ay mapapababa o maibsan ang suliranin ng unemployment sa lalawigan.

(PIO/OCJ/LBR/PIA4B Palawan)



