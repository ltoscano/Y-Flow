
Sa Batangas, mahihirap na pamilya makikinabang sa mabubuong social protection team

June 06, 2016

LUNGSOD NG BATANGAS, Hunyo 6, (PIA) - May 6,000 mahihirap na pamilya ang inaasahang makikinabang sa pagbuo ng pamahalaang lungsod ng social protection team na naglalayong mapalawak ang pagtugon sa problema ng kahirapan sa lungsod. Ang pagbuo ng naturang team ay nakapaloob sa Executive Order No. 2, S 2016 alinsunod sa Memorandum of Agreement sa pagitan ng Departments of Interior and Local Government (DILG) at Social Welfare and Development Office (DWSD). Batay sa order, ang DILG at DSWD ang magbabalangkas ng mga policies at programs na naglalayong maibsan ang kahirapan at ang kanilang vulnerability risk o kahinaan sa mga panganib, at maiangat ang estado ng kanilang paumumuhay. Ito ay sa pamamagitan ng pagpapalawak at proteksyon ng kanilang kabuhayan at trabaho, proteksyon laban sa vulnerability risk o panganib at biglang pagkawala ng kita at mapalakas ang kanilang kapasidad na ma-manage ang mga risks o panganib sa kanilang buhay. Ang team ay binubuo ni Mayor Eduardo Dimacuha bilang chairperson, City Administrator Narciso Macarandang bilang vice chairperson, at mga members na sina Councilor Serge Rex Atienza-chairperson ng Sangguniang Panlungsod Committee on Social Welfare, Liga ng mga Barangay President Angelito Dondon Dimacuha, City Social Welfare and Development Officer Mila Espanola at City Planning and Development Coordinator Januario Godoy.
Kaugnay nito, sumailalim sa orientation ang mga barangay officials, child development workers o daycare workers at barangay health workers noong ika-1 ng Hunyo sa Amphitheater ng Plaza Mabini kung saan tinalakay ang gagawin nilang family survey on risks and vulnerability. Kasama sa orientation ang halos 30 nangungunang barangay na may pinakamataas na antas ng kahirapan. Ang unang sampung barangay ay may highest proportion of poverty o young mga barangay na maliit ang populasyon subalit marami ang bilang ng mahihirap; ang ikalawang sampung barangay ay may highest magnitude of poverty o yuong mga barangay na may malaking populasyon at madaming mahihirap; at ang ikatlong batch ay yaong maraming informal settlers, maraming risks kagaya ng mga lugar na nasa high level, shorelines at industries at ang mga island barangays. Ang resulta ng survey na ito ng mga pamilyang Batangueno ay tinatawag na Community -Based Management System o CBMS. Sasailalim sa nasabing survey ang iba pang 30 na barangay na gagawin sa June 2, 3, 6 at 7. Nakapaloob sa survey ang pagkakakilanlan, mga panganib at vulnerability na kinakaharap ng pamilya kagaya ng Individual Life Cycle Risks, Economic Risks, at Environment and Disaster Risks at Social Governance.

(MCA/Ronna Endaya Contreras-PIO Batangas City/PIA Batangas)



