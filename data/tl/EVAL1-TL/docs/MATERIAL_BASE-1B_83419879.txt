MANANDRIANA-AVARADRANO
TSY AZO ATAO INTSONY NY MANIVANA...1 VOLAMENA!

Tao anatin'ny roa na telo taona izao, dia zary fidiram-bola ho an'ny olo-marobe teny amin'iny faritr'i Manandriana-Avaradrano iny ity fakana tany hosivanina any anaty rano ity,2 ka misy mahazo volamena tamin'izany. Araka izay efa nazavainay3 teto ihany mantsy dia tanàna nonenan'ny olona mpanefy volamena hatrizay naha-Manandriana azy,4 ka hatramin'izao io Manandriana-Avaradrano io.5 Saiky mpanefy volamena avokoa ny olona teo, izany mihitsy no foto-pivelomany. Tsy mahagaga moa izany satria ao6 koa ny mponina tany amin'ny tanàna hafa izay mpanao vilany, ohatra, nisy mpanefy vy fotsy avokoa, tao kosa ny mpanao biriky, sns, sns.

Fa hiverina amin'ity resaka fanivanana tany hahazoana volamena ity isika. Noho io fakana tany io dia noloahana ny tany tetsy sy teroa hakana ny vovoka ao aminy mba hosivanina eny amoron-drano. Lalina aza fa7 ny tranon'olona mihidy mihitsy no nisy namoha, ka alain'dry zalahy ny tany ao anaty... trano8 ary dia iny no entiny amin'ny gony, ka indaosiny eny amoron-drano mba hosivanina. Ao, hono, ny efa nahita 10 grama mihitsy ny olona sasany9 ary dia tamàna, ka saiky tsy tao an-tsaina intsony fa potika ange ny tranon'olona sy ny tanin'olona noho izany fakana... tany heverina ho misy volamena izany.

Tamin'ny alahady teo10 dia nisy fivoriambe tany Manandriana-Avaradrano, ka tamin'izany no nanaovana kabary am-pahibemaso mandrara ny olona mpaka tany tsy hanapotika ny tranon'olona sy ny tanin'olona intsony; fa izay tratra manao11

izany dia ho torina12 ara-panjakana avy hatrany. Izany hoe, tokony hitady fomba fivelomana hafa izany ireo olona nanao izany satria tsy eken'ny tompon'ny tany sy ny tompon'ny trano intsony ny handrobàna ny tranon-drazany na ny tanin-drazany.
