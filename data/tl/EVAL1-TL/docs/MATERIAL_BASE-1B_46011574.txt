Duterte sa government agencies: Ubusin ang budget! By Dindo Matining June 6, 2016
Hindi uso ang ‘underspending’ sa administrasyon ni incoming President Rodrigo Duterte.
Noong Sabado, inihayag ni Duterte na kanyang ipag-uutos sa lahat ng mga pinuno ng ahensiya gamitin ang pondo hanggang sa huling sentimo nito hanggang sa katapusan ng bawat taon.
“If you are a department [head] and I gave you P30 billion, at the end of the year, the 30 billion must be spent to the last centavo,” pahayag ni Duterte sa kanyang speech sa kanyang Thanksgiving Party sa Davao City. “Bigyan kita P30 billion tapos ang gastusin mo lang 25, so may limang bilyong piso. Saan ‘yung limang bilyong piso? ‘Di ubusin mo,” dagdag pa nito.
Ayon kay Duterte, maaaring mauwi lamang sa korupsiyon o ‘lack of efficiency’ kung magkakaroon ng savings ang bawat ahensiya ng gobyerno.
“‘Di ubusin mo. ‘Pag nagkulang ka ng pera, sumobra ka.

Either pumasok ka sa kurakot kaya nagkulang ang gobyerno. ‘Pag nagkulang ka naman… hindi mo ginawa ang trabaho mo,” saad pa ni Duterte.
“At the end of the day pag-audit ‘yung cash on hand niya ‘wag sumobra ng piso, walang kulang na piso. Kasi kung nagkulang ka ng piso tatanga-tanga ka.



