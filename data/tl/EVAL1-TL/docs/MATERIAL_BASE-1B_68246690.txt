
Mambabatas ng Nueva Vizcaya, suportado ang KALSADA program

June 16, 2016 Ben Moses Ebreo

BAYOMBONG, Nueva Vizcaya, June 17 (PIA) \- Sinuportahan ng mga mamababatas dito ang national government program na Konkreto at Ayos na Lansangan at Daan Tungo sa Pangkalahatang Kaunlaran (KALSADA) program. Sa isang resolution, hiniling ng mga board members ang Kongreso na suportahan ang pagpapatuloy ng nasabing programa na pinangungunahan ng Department of the Interior and Local Government (DILG). Ani Vice Governor Lambert Galima,Jr., hiniling din nila sa Department of Budget and Management (DBM) na idagdag ang programa sa 2017 National Expenditure Program ng pamahalaan. Base sa DBM at DILG, may nakalaang mahigit P600 million na pondo ang gagamitin para sa Nueva Vizcaya upang mapaganda ang mga daan sa lalawigan. Ang KALSADA Program ay naglalayong pagandahin ang mga pangunahing daan sa mga probinsiya at siyudad sa bansa.

Dahil dito, matutulungan ang mga magsasaka at mga negosyante upang mailapit ang kanilang mga produkto at serbisyo sa mga kanayunan. (ALM/BME/PIA 2-Nueva Vizcaya)



