Audio Slideshow | Sino ang tunay na baliw (o mastermind) — sa pork barrel scam?

by Pinoy Weekly Staff
SSeptember 24, 2013

Muli, noong Setyembre 21, nagprotesta ang libu-libong mamamayan sa Luneta at Mendiola, Manila. Muli, ang puntirya’y ang sistema ng discretionary funds na patuloy na pinoprotektahan ng administrasyong Aquino sa kabila ng mga pahayag nitong “ia-abolish” na ang pork barrel.

(Kuha ni KR Guda)
Pero sa pagkakataong ito, nataon sa anibersaryo ng deklarasyon ng Batas Militar ng nasirang diktador na si Ferdinand Marcos ang pagkilos. Pagkakataon din ito para sa sambayanan na gunitain ang malagim na panahong namayani ang pasismo para patahimikin ang mga mamamayang lumalaban, at ang malagim na panahon ng malawakang pandarambong sa kaban ng yaman.



