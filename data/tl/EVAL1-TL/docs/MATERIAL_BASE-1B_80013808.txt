
Canadians, nagsasagawa ng 12 na medical mission sa Lipa

February 05, 2016

LUNGSOD NG LIPA, Pebrero 5 (PIA) --Mahigit 100 volunteer doctors at staff mula sa Canadian Medical Mission Society (CMMS) ang nagsasagawa ng medical-audiology-dental at surgical mission sa Ospital ng Lipa mula Pebrero 1 hanggang Pebrero 12, 2016. Ang mga doctor at staff na binubuo ng mga ENT surgeons, general surgeons, plastic surgens, urologist, OB-GYN specialists, anesthesiologists, family medicine specialist, dentist, nurses, audiologists at support staff ay mula sa mga bansang Canada, USA, Germany at Pilipinas.

Ilan sa mga serbisyong ipinagkakaloob ang major at minor surgery, restorative/surgical dentistry, audiometry tests, pagsusukat ng libreng hearing aids, out patient medical consultation at pamimigay ng may 1,000 reading glasses. Ang programa ay magkatuwang na itinaguyod ng lokal na pamahalaang lungsod ng Lipa at CMMS na layong makatulong sa mga indigent patients sa lungsod. Sinabi ni Nora Corres, isa sa mga volunteers na maraming beses na nilang ginagawa ito sa ibaâ€™t-ibang bahagi ng Pilipinas sa hangad ng CMMS na makatulong sa pangangailangang medikal ng mga Filipino. Malaki naman ang naging pasasalamat ni Mayor Meynard Sabili sa pakikipagtuwang ng CMMS sa lokal na pamahalaan dahil batid niya na kahit naitayo na ang Ospital ng Lipa para sa kalingang medikal ng mga Lipeno ay malaki pa rin ang kakulangan at marami pa ring nangangailangan ng atensyong medikal. Aniya, patuloy na magiging bahagi ng kanyang adbokasiya ang pagpapahusay ng kalusugan ng mga Lipeno upang patuloy na maisaayos ang pamumuhay ng mga ito. (BHABY P. DE CASTRO-PIA BATANGAS)



