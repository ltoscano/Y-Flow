FANATANJAHANTENA
NIHINANA FANAFODY

Fidèle Rakotonirina: Voasazy noho ny fihinanana "dopage"1

Fantatra izao, araka ny fitiliana natao fa nihinana zavatra mampitombo hery (dopage) ny mpanipy lefona (javelot2), Rakotonirina Fidèle, tamin'ny Lalao faha-IV nataon'ny Nosy aty amin'ny Ranomasina Indiana, tatsy Seychelles tamin'ny volana aogositra-septambra farany teo. Ho saziny amin'izany àty3 dia notsoahina taminy ny medaly volamena azony tamin'io Lalaon'ny Nosy io, ary tsy mahazo mirotsaka amin'ny fifaninanana ny lehilahy4 mandritra ny efa-taona, araka ny fanapahan-kevitry ny CIJ.5

Antananarivo: "Marathon" faha-V iraisam-pirenena

Vita soa aman-tsara tamin'ny 21 novambra lasa teo ny "marathon" iraisam-pirenena fahadimin'Antananarivo, izay nokarakarain'ny Fivondronana Antananarivo Renivohitra ary fifaninanana nampanaovin'ny Federasiona Malagasy momba ny Atletisma. Lalana 42,195 Km moa no nalana tamin'izany, izay nisy mpandray anjara 382, 20 ka hatramin'ny 70 taona: nisy vehivavy 12, frantsay iray, afrikana tatsimo roa.

"Raid Gauloises":6 Fanatanjahantena fampiroboroboana ny fizahantany

Fandehanana amin'ny lakan-kely, filatsahana amin'ny elonaina, dia an-tongotra, sns. Ireo no santionan'ny fifaninanana iraisam-pirenena faha-V "Raid Gauloises", izay fanatanjahantena sady fisetrana ny sedra tsy ampoizina7 (sport-aventure). Nanomboka tamin'ny 22 novambra lasa teo izany, hamakivakiana8 ny ilany andrefana atsimon'ny Nosy: Mandabe (Mahajanga)9 ka hatrany Ifaty (Toliara). Miisa hatrany amin'ny 185 kosa ireo mpandray anjara mivantana10 (misy vehivavy mpandray anjara 42, ary ekipa vehivavy (1) izay mizara ho ekipa 37 ahitana olona 5 tsirairay avy ampian'ny mpanara-maso 2 avy. Vola mitentina 55.000 FF kosa no saram-pisoratana anaran'ny ekipa isanisany, ary 400.000 FF no homena izay "mpandresy"11 amin'ny fifaninanana. 10 andro eo ho eo ny faharetan'ny fifaninanana, ka amin'ny 1 ka hatramin'ny 3 desambra no fahatongavana, arakaraka ny fahatongavan'ny ekipa.12 Anisan'ny fampiroboroboana ny fizahantany eto amintsika ny fanatanterahana ity "Raid Gauloises" ity.

Nangonin'i R.R.
