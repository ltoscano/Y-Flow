I KNOW BETTER: Joshua at Bimby mas naramdaman ang pagiging ina ni Kris
Kris nagpasalamat kina Dingdong at Marian
By Jun Nardo July 2, 2016 Naramdaman ng magkapatid na Joshua at Bimby ang pagiging ina ni Kris Aquino sa nakaraang biyahe nila sa Amerika. Ayaw pa nga raw umuwi ni Bimbs na super-enjoy sa bakasyon nila.
Lumantad si Kris sa bakuran ng GMA Network nang mag-guest sa Yan Ang Morning show ng inaanak na si Marian. Ibinahagi niya ang ilang highlights ng bakasyon nilang mag-iina sa short interview sa kanya ni Yan bago nagluto ng binagoongang baboy.
Tikom ang bibig ng Multi-Media Queen kung sino ang palaging ka-text niya ngayon unlike before. Nais niyang sina Joshua at Bimby ang tanging nakaaalam kung sino man ang malapit sa buhay niya ngayon. “Kasi I think karapatan ko na… ‘Yun din ang na-realize ko nang magbakasyon ako.

Karapatan ko na may mga bagay na isaakin ko na lang.
“Kasi in fairness sa akin, may pass code ang phone ko na alam nina Josh at Bimb so nakikita nila lahat!

Sa kanila lang ako may utang. Sila lang dapat ang makaalam kung sino ‘yon, kung ano ang nangyayari, kung anuman.
“Kasi sila ‘yung affected pero the rest of the world, akin na lang!” katwiran ni Kris.
Pagdating sa kulay ng puso ngayon, “Translucent pa. Puwede pang lagyan ng kulay!”
Naging memorable din ang bakasyon nila lalo na kay Bimbs.
“Masaya ‘yung part na nandoon na si Bimb sa part, na nine na siya at kahit ano, puwede naming pag-usapan, kahit pulitika.

‘Yun ang masayang part. ‘Pag ang anak mo naging kaibigan mo na rin,” pahayag ni Kris.
Kung may ibang bansa na pangarap niyang puntahan ay ang Italy. “Kung papayag ang mga anak ko na umikot sa Italy na ako lang,” saad niya.



