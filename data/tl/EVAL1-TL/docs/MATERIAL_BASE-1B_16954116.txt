
WPS susubok sa tatag ni Duterte By Bernard Taguinod June 8, 2016
Masusubukan ang tatag ng susunod na administrasyon ni President-elect Rodrigo Duterte sa gusot sa West Philippine Sea (WPS) kung saan nakatakdang maglabas ang International Tribunal ng kanilang desisyon sa isinampang kaso ng Pilipinas sa ilalim ni outgoing President Benigno ‘Noynoy’ Aquino III.
Ito ang bahagi ng tulumpati ni outgoing House Speaker Feliciano ‘Sonny’ Belmonte Jr., kamakalawa ng gabi kasabay ng pagsasara sa ika-16th Congress na sinabayan ng graduation ceremony ng may 67 mambabatas.
“Our country must be primed to take a leading role in the integration of the economies of the Southeast Asian Region.
The dispute on the West Philippine Sea will test the mettle of the next administratoon in diplomacy,” ani Belmonte.
Inaantabayanan, hindi lamang ng Pilipinas kundi ng buong mundo partikular na ang Estados Unidos ang desisyon ng Interntational Tribunal sa kasong isinampa laban sa China dahil sa patuloy na pagsakop sa kanyang teritorial water sa WPS.
Gayunpaman, ngayon pa lamang ay nagsabi na ang China na hindi nila kikilalanin ang magiging desisyon ng International Tribunal dahil naninindigan ang mga ito na pag-aari nila ang buong South China Sea o WPS.
Nagpahayag din si Duterte na itutuloy nito ang bilateral talks sa China kaya pinakiusapan ito ng Amerika na hintayin muna ang desisyon ng International Tribunal sa isinampang kaso ng Aquino administration.



