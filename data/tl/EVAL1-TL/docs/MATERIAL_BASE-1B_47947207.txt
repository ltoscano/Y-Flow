
Mga nanalong kandidato sa Palawan manunumpa sa Hunyo 30

June 20, 2016 Orlan C, Jabagat

PUERTO PRINCESA, Palawan, Hunyo 20 (PIA) --- Sabay-sabay na manunumpa sa tungkulin sa Hunyo 30 ang lahat ng mga nanalong kandidato sa Palawan noong nakaraang eleksiyon. Ang naturang gawain ay gaganapin sa Skylight Convention Center, lungsod ng Puerto Princesa. Base sa programang inilabas ng Tanggapan ng Gobernador, ang okasyon ay pangungunahan ng Misa ng Pasasalamat at Pagkakaisa na gaganapin sa Immaculate Conception Cathedral sa ganap na ika-7:00 ng umaga. Susundan ito ng Coffee Break na isasagawa sa Plaza Cuartel sa ika-8:00 ng umaga at ang Panunumpa sa Tungkulin (Oath-taking of newly-elected officials) sa Skylight Convention Center sa ganap na ika-9:15 ng umaga. Pagkatapos ng panunumpa ay may nakahanda ring masaganang tanghalian para sa lahat ng dumalo sa aktibidad na ito na handog ng Tanggapan ng Governador. Sa naturang araw ay inaasahang dadalo ang mga muling naihalal at bagong halal na mga opisyales sa buong lalawigan kasama na ang 23 munisipiyo at lungsod ng Puerto Princesa gayundin ang kani-kanilang mga pamilya at mga imbitadong panauhin para sa nasabing okasyon. (PIO/OCJ-PIA4B Palawan)



