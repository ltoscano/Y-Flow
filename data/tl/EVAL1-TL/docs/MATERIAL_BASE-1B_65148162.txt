PSL: GENERIKA INAKAY NI CORTEZ
By Robin Mendoza June 22, 2016
Nagpakitang-gilas si Chloe Cortez nang bitbitin ang Generika tungo sa 28-26, 26-28, 25-20, 25-19 win kontra Standard Insurance Navy sa PSL-All Filipino Conference sa The Arena sa San Juan kahapon. Nagpakawala si Cortez ng 17 puntos, kasama na ang limang blocks, para sa Life Savers.
Pero tila hindi na nagulat si Generika coach Francis Vicente sa ipinakita ng rookie sa kanyang unang laro sa liga.
“Lagi ganyan ‘yan sa ensayo at kahit sa practice game,” sabi niya. “Aggressive, walang keme keme, basta siya laro lang enjoy siya sa laro, walang arte arte ‘yan eh kaya ganyan ang laro niya.”
Kung hindi naging problema sa kanya ang batang middle blocker, nabahala naman ang beteranong coach kung paano niya bubuuin ang mga players na galing sa iba’t-ibang eskwelahan.
“Ang nakaka-challenge dyan paano mo bubuuin ang team kasi iba ibang mentors ang pinanggalingan nila, iba ibang schools,” saad niya.
“Ang challenge is kung paano sila mabubuo na maging isang philosophy and isang goal ang mangyayari,” dagdag niya.
Pero agad namang nasolusyunan ang problema nang magtulung tulong ang mga bata niya sa pangunguna ni University of the East spiker Shaya Adorador na may14 puntos, former Far Eastern University middle blocker Gen Casugod na nag-ambag ng 13, former La Salle ace Wensh Tiu na may 11 at UST middle Ria Meneses na nagdagdag ng 10.

Si veteran playmaker Rubie de Leon ay nagtala ng lahat ng 34 excellent sets ng Generika.
“Mixture of youth and veteran leader inside the court ‘yun ang nagbigay daan sa tagumpay namin,” saad Vicente.
Gumawa si Pau Soriano ng 10 punts para sa Standard Insurance Navy.
Katabla ng Generika ang opening-game day winners F2 Logistics at Petron, samantalang ang Corvettes ay nasa the lower half kasama ng Cignal and Foton.



