EYE-BALL: Pagtanggal kay Abueva, maling-mali
July 9, 2016
Marami na ang nasabi sa pagkatalo ng koponan ng Gilas sa FIBA OQT.
Ang opinion lang namin, sana naman ay matuto na ang mga opisyales na nagpatakbo sa team.
Ma-realize sana nila na hindi naman dapat na gumastos pa ng malaking pera para mag-training sa abroad. Pero dalawa o tatlong linggo lang naman doon. Hindi tayo nakakita ng maraming 3-point shots sa Gilas kasi nga. imbes na nag-perfect na lang sila ng mga tira nila sa MOA Arena, hayun at nasa ibang bansa sila at dun nga nag-training.
Sinamantala na lang sana nila ang pagkakataon na i-master ang ring sa Arena at tiyak na nakatulong pa ‘yan sa atin.
At sana ay maging mas matalino sa pagpili ng players na ilalagay sa team.
Mas marami pang magaling na players na wala sa team.
And lastly, ma-realize sana nilang naging mali talaga ang pagkakatanggal kay Calvin Abueva.
‘Yun lang.

JOAQUI MARIANO
Ang promising high school player na si Joaqui Mariano ng De La Salle-Zobel ay galing din pala sa special training sa Las Vegas.
‘Yan ay kung saan din nag-enroll si Kiefer Ravena ng Ateneo noong summer. At ito ay sa Impact basketball clinic.
Naging worthy ang experience ni Joaqui sa ‘Impact’ at naniniwala siyang magiging malaking tulong ‘yun sa darating na UAAP junior basketball tournament, kung saan isa siya sa key players ng De La Salle.
Kasama ni Joaqui ang kanyang ever supportive parents sa nasabing biyahe.
Ngayon pa lang, hindi pa man nag-uumpisa ang UAAP eh may mga colleges nang nagpapahiwatig kay Joaqui, sakaling aakyat na siya sa seniors next year.
Sa kanyang batang edad ay 6-footer na si Joaqui kaya naman malaki talaga ang prospect niya sa basketball.
Tuloy na sa July 15 ang PBA.
Sa July 16 ay may laro na raw ang Ginebra kalaban ang GlobalPort sa MOA Arena.
Excited na naman ang mga ka-barangay sa kanilang paboritong team.
Teka, totoo ba na si Ryan Reyes ay nasa trading block?
Nakakatawa lang kung totoo ito, dahil naglaro pa sa Gilas team si Ryan tapos hayan at iti-trade na?



