
Solid waste mgt program-compliant brgys, papupurihan sa Nueva Vizcaya

April 20, 2016 Ben Moses Ebreo

BAYOMBONG, Nueva Vizcaya, April 20 (PIA) \- Bibigyan ng papuri at parangal ng provincial government ang mga barangays na mapipiling modelo sa implementation ng Ecological Solid Waste Management Program (ESWMP). Ani Forester Delia Agunoy, ESWMP provincial coordinator, kasalukuyan na ang evaluation at assessment ng ESWMP task force sa mga barangays ng lalawigan upang mapili ang mga modelong Barangay Local Government Units (BLGUs) hinggil sa implementation ng ESWMP. Ani Agunoy, ito ay bahagi ng culminating program para sa celebration ng Earth Day na isasagawa sa April 22 sa provincial capitol sa bayang ito. Ani Agunoy, dumadami ang mga barangays na nagpapatupad ng ESWMP dahil sa patuloy na monitoring, evaluation at assessment na ginagawa ng provincial government sa barangay level. “Dahil dito, patuloy ang pagdami ng mga barangay na nagpapatupad ng ESWMP. Sinusuportahan din ito ng PLGU at Mother Earth Foundation sa pamamagitan ng pagbibigay pondo para sa pagpapatayo ng mga Materials Recovery Facility(MRF) at vermin-composting facility sa mga barangay,” pahayag ni Agunoy. (ALM/BME/PIA 2-Nueva Vizcaya)



