7 bayan sa Quezon, lumagda sa MOA upang maging bahagi ng ER-94 ng DOE

March 06, 2016

LUNGSOD NG LUCENA, Quezon, Marso 6 (PIA) - Lumagda kamakailan sa isang Memorandum of Agreement (MOA) ang pitong mayor sa lalawigan ng Quezon upang maging bahagi ng ER-94 ng Department of Energy (DOE)). Kabilang sa mga bayan na lumagda sa MOA ang bayan ng Agdangan, Candelaria, General Luna, Guinayangan, Gumaca, Padre Burgos at Pitogo. Ang ER-94 ay isang kasunduan kung saan ang mga power generation facilities tulad ng Pagbilao Power Station ay magbibigay ng one centavo per kilowatt hour ng kanilang ng kanilang benta para sa ibaâ€™t-ibang mga programa sa kanilang host community.
Ang Pagbilao Power Station ng Team Energy Corporation ay nakikibahagi din sa programa ng ER-94 kung saan marami nang programa sa barangay Ibabang Polo, Pagbilao at probinsiya ng Quezon na napondohan na nito. Ang mga nabanggit na bayan ay mayroon nang mga proposal ng mga proyektong nais ipatupad mula sa pondo ng ER-94. Aabot sa P16M ang pondo ng ER-94 mula sa Team Energy para sa mga regional projects na ipatutupad. Samantala, makikibahagi din ang ilang mga munisipyo ng Region-4A CALABARZON. (Ruel Orinday-PIA-Quezon/ may ulat mula sa Team Energy)



