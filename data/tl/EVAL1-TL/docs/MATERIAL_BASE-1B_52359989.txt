I KNOW BETTER: Jennylyn, laban kung laban pa rin sa Sexiest Women poll!
By Jun Nardo June 13, 2016 Jennylyn Mercado Humirit pa rin si Jennylyn Mercado sa nalalabing tag-init nang ibalandra niya ang alindog sa isang beach resort sa Cebu City. May dinaluhan siyang event doon saka nagdesisyong mag-extend muna at sa beach siya nagtampisaw.
Umaapaw pa rin sa kaseksihan si Jen sa pictures niya. Komento nga ng followers niya…“‘Yan ang pang-FHM! May body, may beauty at higit sa lahat may sex appeal!” “Perfect! Deserving to be no 1…” komento naman ng isa pa.
“Partida pa na may isang anak ‘yan, huh!” message pa ng isang follower.
Well, lumalaban pa rin hanggang ngayon ang fans ni Jen, na maging #1 siya sa 2016 FHM 100 Sexiest Women. Hindi pa nga naman tapos ang bilangan, at may dalawang araw pa, para bumoto, kaya may pag-asa pa para sa kanilang idolo.
Ryza, loveless pa rin
Lumi-level si Ryza Cenon kina Solenn Heussaff at Heart Evangelista dahil nadiskubre niyang meron din siyang talento sa pagpipinta. Nagpamalas nga ng on the spot painting ang Kapuso actress sa opening ng kanyang exhibit sa Guevarra’s by Chef Laudico sa San Juan last week. Ang ipinagkaiba ni Ryza, abstract ang paintings niyang nagawa na umabot sa mahigit 30. Kumikita na siya rito, nakakatulong pa siya dahil ang bahagi ng mabebenta niyang paintings ay idu-donate niya sa Kapuso Foundation.
Last year nagsimula magpinta ang winner ng Starstruck Season 2. That time, sa painting niya ini-express ang kanyang nararamdaman, masaya man o malungkot. Nu’ng panahon din kasing ‘yon, natengga siya sa pagkakaroon ng regular na programa.
“I paint to express how I feel. Iba ‘yung nabibigay niyang satisfaction sa akin, especially kapag stressed na ako sa dami ng issues sa buhay in general and even sa personal life. Painting allows me to express my thoughts and ideas based on my feelings.
”Loveless na rin kasi ngayon si Ryza matapos ang maikling relasyon sa isang chef. Pagdating sa trabaho, nakatakda siyang maging bahagi ng bagong GMA series na Sinungaling Mong Puso.

Dyowa ni Eula, ‘di selos kay Christian!
Simula ngayong umaga ay mapapanood na ang bagong morning series na Calle Siete mula sa APT Entertainment.

Magkasamang muli sa programa sina Eula Valdez at Ryzza Mae Dizon.
“Aliw na aliw ako sa batang ‘yan. Gustung-gusto kong nilalapirot ang tenga niya! Ha! Ha!

Ha!” pahayag ni Eula sa huling panayam sa kanya ng press na bumisita sa set.
Kahit bata pa lang daw si Ryzza ay magaling nang artista. ‘Yun nga lang, hindi na kasama sa series ang boyfriend na si Rocky Salumbides na nakasama niya sa pinalitang show na Princess in the Palace. Si Christian Vasquez muli ang kapareha niya.
Hindi ba nagseselos si Rocky kay Christian?
“Naku, huh! Bakit naman siya magseselos? Hindi siya ganoon. Artista rin siya kaya alam niyang ang trabaho ay trabaho,” rason ni Eula.
Anyway, bukod kina Eula, Ryza at Christian, kasama rin sa cast sina Gloria Sevilla, Rubi Rubi, Patricia Tumulak, Lucky Mercado, Kenneth Medrano at iba pa.



