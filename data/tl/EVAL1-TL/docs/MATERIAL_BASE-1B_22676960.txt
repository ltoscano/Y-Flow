
BAKA MAKULONG SI PNOY SA PORK BARREL SCAM

UNCONSTITUTIONAL and illegal ang pork barrel na ang scientific name ay Priority Development Assistance Fund (PDAF) na inumpisahan ni Cory Aquino sa dati nitong pangalang Countrywide Development Fund (CDF).
Ang sabi ng Supreme Court, iligal din ang pag gamit ng pondo galing sa Malampaya (Palawan) Fund at ang Presidential Social Fund na hango naman sa kita ng Philippine Amusement and Gaming Corp. (PAGCOR).
Dahil dito ay inutusan ng Korte Suprema na kasuhan at siyempre, ipakulong din, ang mga government official at private person na nakinabang sa pork barrel magbuhat pa sa panahon nina Cory Aquino, Fidel Ramos, Erap Estrada, Gloria Macapagal Arroyo hanggang kay President Noynoy Aquino.
Pero makukulong kaya sila? At specifically, makukulong kaya si Noynoy Aquino?
Kung hindi man ma-impeach si Noynoy Aquino, malamang na sa susunod na halalan ay makakasuhan siya, ang sabi noon ni Senador Ralph Recto.
Ito marahil ang dahilan kung bakit biglang bumatsi si Noynoy sa kasagsagan ng relief operations sa Visayas at nagmamadaling umuwi sa Malakanyang.
Sa isang unanimous decision na kumbaga ay katulad ng isang knockout sa boxing, inutos ng Korte Suprema na kasuhan ang lahat ng mga involved sa Thrilla in Manila, kasama na rin si Janet Napoles at mga senador at mga congressman.
Sino kaya ang magpapatupad ng kautusang ito? Ang Department of Justice (DOJ) sa pamumuno ni Leila de Lima o maski na isang ordinaryong policeman?
“Tamaan na ang dapat tamaan,” ang sabi noon ni De Lima.
Paano na ngayon na si Noynoy ang isinasangkot sa pork barrel scam?
Sa dami ng kakasuhan, magkasiya kaya sila sa Veterans Memorial Hospital o sa Sta. Rosa, Laguna?



