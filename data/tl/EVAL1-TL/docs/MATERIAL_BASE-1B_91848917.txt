DARE Program pinaiigting ng PADAC-South Cotabato

March 15, 2016

LUNGSOD NG KORONADAL, South Cotabato, Mar. 15 (PIA) - Mas palalawakin pa ng pamahalaang panlalawigan ng South Cotabato ang sa Drug Abuse Resistance Education (DARE) Program sa mga paaralan. Kamakailan, inaprubahan ng Sangguniang Panlalawigan ang Php 1 milyong karagdagang pondo para sa Provincial Anti-Drug Abuse Council (PADAC). Kalakip sa naturang pondo ang pondo para sa pagpapalawak ng DARE program, ayon kay Board Member Agustin Demaala, permanent representative of the governor to the PADAC. Paliwanag ni Demaala, sa darating na school year, balak nilang masakop ng DARE Program ang lahat na paaralan sa buong lalawigan. Sa datos ng South Cotabato PNP ngayong taon, 54 na paaralang pang-elementarya ang nasakop ng DARE Program ng PNP. Kasama na rito ang 6,205 na mag-aaral sa Grade 5 at Grade 6. (DEDoguiles-PIA 12)



