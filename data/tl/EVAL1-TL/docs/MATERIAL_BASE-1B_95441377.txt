
Ika-10 Anibersaryo ng Phl Nat'l Health Research System, ginaganap sa Palawan

August 08, 2016

PUERTO PRINCESA, Palawan, Agosto 8 (PIA) --- Apat na araw na programa ang isasagawa ng Philippine National Health Research System (PNHRS) sa lungsod ng Puerto Princesa sa August 8-11.

Ito ay bilang selebrasyon ng ika-10 anibersaryo ng ahensya na may temang “Research and Innovation on Health and the Environment”.

Sa unang bahagi ng mga programa, magkakaroon muna ng capacity building workshops na kinapapalooban ng national health/medical research writing workshop at training workshop on framework for disaster research.

Susundan ito ng dalawang araw na conference sessions kung saan ilalatag ang mga monitoring systems ng PNHRS patungkol sa ugnayan sa pagitan ng kalusugan at kapaligiran.

Ani Lester Anonuevo, research and development coordinator ng Department of Health (DOH) “Kung healthy ang environment, definitely healthy din ang community”.

Ilan sa mga inaasahang ilalatag na pag-aaral sa nasabing conference ang may kinalaman sa indigenous health systems ukol sa uri ng pamumuhay ng katutubong Tagbanua.

Kabilang din sa magiging presentation ang health research program sa disaster risk reduction (S&T-Health/Sendai framework).

Ang mga keynote speakers’ sa programa ay sina Secretary Fortunato dela Pena, Department of Health (DOH) Secretary Jean Rossel-Ubial, CHED Chairperson Patricia Licuanan at Dr. Carmencita Padilla ng UP Manila. (LBD/PIA4B-Palawan)



