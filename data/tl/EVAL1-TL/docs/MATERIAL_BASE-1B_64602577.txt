Gilas Pilipinas pinulbos ng Italy By Ramil Cruz June 27, 2016
Muling napulbos ang Philippine national menâ€™s basketball team sa European training tour kontra Italy, 106-70, sa Imperial Basketball City pocket tournament kahapon ng madaling-araw (Manila time ) sa Land Rover Arena sa Bologna, Italy.
Unang masaklap na timbuwang ng Gilas Pilipinas sa exhibition game noong Martes sa mga kamay ng Turkey, 103-68.
Sunod sa radar ng Nationals sa Imperial cagefest battle for third place ang China kaninang madaling-araw. Nabigo rin ang Chinese laban sa Canada, 95-69, kaya ang Italians at Canadians ang magsasalpukan sa trono.
Pero bago ang rematch ng Filipino quintet at Chinese tapos ng Changsha 28th FIBA Asia Championship for Men 2015 gold match noong Oktubre na natapos sa 67-78 defeat ng una sa huli, ihahayag na ni national coach Tab Baldwin ang 12-man line-up para sa susunod na buwang FIBA Olympic Qualifying Tournament 2016 sa MOA Arena sa Pasay City sa Hulyo 5-10.
Nakawawa buong laro ang mga Pinoy kung saan agad nabaon sa 0-22 tungo sa biggest lead ng mga Italyano sa 64-18.
Unang basket ng Gilas ang salpak ni June Mar Fajardo mahigit limang minuto sa opening quarter habang napababa na lang ng visiting squad sa 30 ang bentahe ng host na 46 sa likod ni Andray Blatche na may 21 points at 10 each nina Terrence Romeo at Jeth Troy Rosario.



