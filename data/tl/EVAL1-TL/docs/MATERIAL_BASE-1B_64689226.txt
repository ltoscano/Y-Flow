MAGBABAYAD KA NG MATAAS NA BUWIS?

MALAKING usapin ngayon sa Quezon City ang bagong ordinansa na mas mataas na business tax. Nag-aalburoto ang mga negosyante lalo na ang maliliit at halos nag-uumpisa pa lang. 167% kasi ang kwenta ng itinaas na buwis at base pa sa Presumption Income ang kwenta at hindi sa aktuwal na kita ng isang negosyo.
Ang ibig sabihin ng Presumtive Income ay ang kita ng isang negosyo nang naunang taon na inaasahan na tumaas sa sumunod na taon. Hindi bale na kung nalugi ka, halimbawa, basta ang Presumptive Income ng negosyo mo ay dapat tumaas ng atleast sampung porsyento ang kita mo.
Ang sabi ng local government ng QC ay matagal na raw kasing hindi nagtataas ng business tax ang lungsod at panahon na para magtaas na ng singil sa buwis mula sa business sector. Hati ang opinyon dito.
Ayon sa mga report sa mga pahayagan, payag daw ang Chinese communities pero ang Philippine Chamber of Commerce and Industry (PCCI) – QC Chapter – ay nagsasabi na unfair at baseless ang dagdag tax. Biglaan daw ang pagpapatupad ng ordinansa, at masyadong mabigat para sa mga maliliit na negosyante. Ang hiling ng mga tutol sa tax hike ay huwag naman sana biglain ang pagpapataw ng bagong buwis, dahan-dahan naman sana para makapag-adjust ang mga negosyanteng maliliit. Matindi talaga ang usapin. Komplikado at kadalasan ay pinagmumulan ng gulo at di pagkakaunawaan.
Bagamat handa ang PCCI na labanan ang bagong pagtaas ng buwis, handa rin sila sa kabilanng banda na makipag-kompromiso sa lokal na pamahalaan. May mga resonable silang mga hiling: Na sana ay mapag-usapan pa at i-delay muna ang implementasyon ng ordinansa at makonsulta muna lahat ng partido sa usapin para maiayos ang lahat tungkol sa isyu. Na sana ay huwag biglaan ang implementasyon ng pagtaas ng buwis, kung pwede ay staggered o unti-unti sa loob ng 5 taon para maka-adjust ang mga maliliit na negosyante at sana ay huwag i-base sa presumptive income ang buwis kundi sa aktwal na kinikita ng isang negosyo para patas lang ang kwentahan.



