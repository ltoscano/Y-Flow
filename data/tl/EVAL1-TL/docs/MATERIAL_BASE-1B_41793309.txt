PDU30 nag-thank you kay Pope By Aries Cano January 19, 2017 Nagpadala ng liham si Pangulong Rodrigo Duterte kay Pope Francis para magpasalamat sa ginawang pagbisita sa bansa noong 2015.
Ang sulat pasasalamat kay Pope Francis ay ipinadala ng Pangulo kay Presidential Adviser on the Peace Process Jesus Dureza na nagtungo ng Rome para dumalo sa peace negotiation sa pagitan ng gobyerno at komunistang grupo na nasa third round na.
“Arrived Rome early tonite. Tomorrow, we will be at Vatican in the morning to hopefully meet the Pope in the ‘bacciamano’ (kissing of the hand, done only on Weds) and possibly hand to His Holiness a personal letter of President Duterte thanking Him for the Phil papal visit last year,” bahagi ng post sa Facebook account ni Secretary Dureza. Wala nang iba pang detalyeng binanggit tungkol sa ipinadalang liham ng Pangulo kay Pope Francis dahil selyado umano ito, ayon naman kay Presidential Spokesperson Ernesto Abella.
Matatandaang sa kasagsagan ng kampanya noong 2015 ay umagaw ng atensyon ang pagbanat ni Duterte kay Pope Francis na umano’y naging ugat ng matinding trapiko ang pagdalaw nito sa Pilipinas.
Pero kalaunan ay humingi ito ng paumanhin sa Vatican sa inasal na tinugon naman ng kinatawan ng Holy See.



