Julie Anne, naglustay ng datung sa London!
By Ruel Mendoza July 25, 2016
Nakabalik na nga ang Kapuso singer-actress na si Julie Anne San Jose mula sa kanyang bakasyon sa United Kingdom. Regalo ni Julie para sa kanyang sarili ang bakasyong ito at kasama niya ang kanyang kapatid na si Joanna na nag-celebrate ng birthday doon.
Tamang-tama sa pag-uwi ni Julie ay ni-launch niya ang kanyang bagong album na may titulong Chasing The Light na mabilis na naging number one sa music streaming service na iTunes.
Naging malaking tulong nga raw ang bakasyon na iyon kay Julie dahil nakapagpahinga siya at hindi muna inisip ang kanyang mga trabaho. Bago nga nagbakasyon si Julie ay tinapos muna niya ang kanyang album at naka-graduate siya sa Angelicum College with a degree in Communication Arts. Kaya well-deserve raw ang bakasyon na ito ni Julie for working so hard.
“Sobrang saya ng vacation ko. My favorite na pinuntahan ko was Stonehenge in Wiltshire, England. And of course, the other tourist sites like the Tower Bridge, Big Ben, Windsor Castle, Buckingham Palace, St. Paul’s Cathedral, Westminster Abbey, Brighton Beach, St. Albans Cathedral, I rode the London Eye and did some shopping sa London.
“Ang dami kong gastos but it was worth it because I was having a relaxing time at kasama ko pa ang sister ko.
“We also visited our family friend and dun din kami nag-stay. Na-feel ko na sobrang at peace ako kasi sobrang ganda ng lugar saka chill lahat ng tao. Ang nice nila.
“I also loved the food, saka sobrang linis… I got to loosen up saka nakapag-invigorate ako. Sobrang na-relax kami.
“Ngayon back to work, back to reality tayo,” ngiti pa ni Julie.
Gusto ulit mag-travel ni Julie at sa ibang European countries naman daw ang gusto niya. Bukod daw sa nakakapahinga siya, marami pa raw siyang natutunan at nakukuhang ideas at inspiration para sa mga isusulat niyang songs in the future.



