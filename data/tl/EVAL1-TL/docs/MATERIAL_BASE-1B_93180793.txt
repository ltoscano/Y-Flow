Pamilya-Maceda inulan ng pakikiramay By Bernard Taguinod, Boyet Jadulco, Dindo Matining June 22, 2016 Ipinaabot ng Malacañang ang pakikiramay sa pamilya ni dating Senate President Ernesto Maceda matapos itong bawian ng buhay kamakalawa ng gabi.
Ayon kay PCOO Sec. Herminio Coloma Jr., hindi matatawaran ang kontribusyon ni Maceda sa bansa bilang dating mambabatas, cabinet member at ambassador.
Magdadaos naman ang Senado ng necrological services sa Huwebes. Hihintayin ng mga senador, sa pangunguna ni Senate President Franklin Drilon at mga opisyal ang pagdating ng labi ni Maceda sa Senado, ganap na alas-kuwatro ng hapon.
Maging ang liderato ng Mababang Kapulungan ng Kongreso ay nakiramay sa mga naulila ng tinaguriang ‘Mr. Exposé’ na nasawi sa edad na 81-anyos dahil sa multiple organ failure.



