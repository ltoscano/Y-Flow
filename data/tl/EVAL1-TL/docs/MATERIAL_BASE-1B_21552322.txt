San Jose Municipal Agri Office, hinikayat ang pagrerehistro ng mga bangka

March 02, 2016 Voltaire N. Dequina

SAN JOSE, Occidental Mindoro, Mar 2 (PIS) â€“ Hinihikayat ng Municipal Agriculturist Office (MAO) sa barangay San Agustin, San Jose ang pagrerehistro ng mga bangka. Ang aktibidad na ito ay base sa National Program for Municipal Fishing Vessels and Gear Registration (BoatR) na may layuning tulungan ang lokal na pamahalaan na makumpleto ang talaan ng mga mangingisda sa kanilang lugar, alinsunod sa 1998 Philippine Fisheries Code (PFC) . Sa kasalukuyan ay may 892 na bangka ang nakarehistro sa buong bayan ng San Jose. Ayon kay Alicia Orosco, Agricultural Technologist- Fisheries ng MAO, kabilang sa benepisyo ng pagiging rehistradong mangingisda ay ang pagtanggap ng mga proyektong pangkabuhayan ng kanilang pamilya, tulong pinansyalna maaring gamitin sa pamumuhunan sa negosyo at mga kagamitan sa pangingisda mula sa pamahalaan. Ang mga aplikante na nais mapabilang sa BoatR ay kailangang magsumite ng barangay, police at maritime clearance. Maari din silang makipagugnayan sa MAO o kaya naman ay sa tanggapan ng Bureau of Fisheries and Aquatic Resources (BFAR) para sa iba pang impormasyon. (VND/PIA 4B/Occ Min)



