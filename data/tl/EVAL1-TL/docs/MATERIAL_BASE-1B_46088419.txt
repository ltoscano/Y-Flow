Oh, Laban Ka?!: Aiza, nag-lecture sa blind followers ni Digong!
By Rey Pumaloy June 12, 2016 Nag-lecture na si Aiza Seguerra ng ‘respeto’ at ‘wag mambastos’ sa social media, sa mga kapwa niya Duterte supporters, tungkol sa opinion ng iba. Blind followers ang tawag niya sa iba na maka-Duterte, na madalas makipag-away.
Nanawagan din siya na dapat ay maging malawak ang pang-unawa ng mga kasamahan niya sa opinyon ng iba at wag magbitaw agad ng mga masasakit na salita gamit ang social media.
Ayon pa kay Aiza, ‘unity’ ang mensahe ni Duterte nung kampanya kaya dapat lang huwag magsimula ng away ang ibang kapwa niya supporters. “As a Duterte supporters, I would encourage na sana ‘wag naman tayo maging blind followers. It will help our president kung hindi tayo one sided at marunong tayong magbigay ng respeto sa opinion ng iba instead of fanning the flames of hatred towards people who don’t share the same point of view or opinion.
“Wala namang problemang ipagtanggol si Tay Digong. Pero ayusin naman natin. Maging responsible naman tayo dahil dala-dala natin ang pangalan niya.
“Read the whole article, not just headlines. Wag puro memes. Siguraduhin ninyo kung tama ang information ninyo. Intindihin ninyo kung talagang ganon nga ang gustong sabihin ng taong involved. Gusto ninyong maging media ni Duterte? Then you have to be fair.
“Nagrereklamo tayo na biased ang media. Eh, kayo? Kaya ninyo bang hindi maging biased? ‘Yung iba nga sa inyo ang tindi mangutya agad dahil lang hindi ninyo nagustuhan ang sinabi.
“Galit na galit tayo sa binabato kay Tay Digong eh minsan nauuna pa ang iba sa atin na mambato sa iba ng mas masasama pang salita dahil lamang iba sila ng pananaw. ‘Yan ba ang ipinagmamalaki ninyong pagbabago? In the same way na sinasabi natin na alamin ang konteksto ng mga statements ni Tay Digong, gawin din natin yon para sa ibang tao. Hindi porke’t iba sa opinyon ninyo aawayin nyo na.
“The more na mambabastos tayo, lalong nasisira ang pagtingin nila sa ating Presidente. There’s always a way of protecting and defending our President na hindi kinakailangang manira at mambastos ng kapwa.
“We cannot be blind followers na bibirahin na lang lahat ng hindi sangayon sa atin.

“As much as gusto natin na pare-pareho tayo ng opinion about certain matters, imposible yon. At kung mag-aaway tayo at magbabastusan at magrereklamo ng walang katapusan at maninira dahil lamang iba tayo ng pananaw,then there can be no peace.
“At ‘yun ang unang-unang sinabi ni Digong nung manalo siya. He wants us to be united kahit magkakaiba tayo ng opinion, relihiyon, ideology at paniniwala. Hindi lang ang mga political parties, hindi lang ang mga kalaban sa eleksyon kundi tayong lahat.
“Digong needs our help. We all want our COUNTRY to succeed. If we want CHANGE, WE HAVE TO WORK TOGETHER.”
Dahil sa post na ito ni Aiza, ilan pa rin ang nagpalitan ng kanilang mga salita ang mga followers at fans nito sa comments box ng kanyang account. May isa pang kinuwestyon ang pangaral ng singer dahil ito ang nangunang bumanat kay Manny Pacquiao sa opinyon nito ng ‘same sex marriage’.
Napikon din si Aiza sa komento ng dalawa niyang followers na sina @che_riiiil @genhanash. Sey ni Aiza, “Pakibasa nga ‘yung sinabi ko ng maayos at sabihin ninyo kung saang parte ko tinira si Digong.”



