Pinas umalma sa missile ng Nokor
By Noel Abuel June 29, 2016 Kinondena ng Pilipinas ang pagpapakawala ng bansang North Korea ng isang missile mula sa east coast ng naturang bansa na bumagsak hindi kalayuan sa Sea of Japan.
Sa inilabas na kalatas ng Department of Foreign Affairs (DFA) hindi umano katanggap-tanggap ang ginawang pagpapalipad ng Democratic People’s Republic of Korea (DPRK) ng Musudan intermediate-range missile noong nakaraang Hunyo 22 ng taong kasalukuyan.
Paliwanag pa ng DFA na ang ginawa ng North Korea ay seryosong paglabag sa resolusyon ng United Nations Security Council. “The Philippines strongly urges the DPRK to comply fully with its obligations under these resolutions and immediately suspend all its nuclear and ballistic missile programs,” ayon sa kalatas ng DFA.
Magugunitang nagpakawala ang Pyongyang ng ikalimang beses na missile ngunit pumalpak ito.
Ang Musudan missile ay mayroong range na 2,500 hanggang 4,000 kilometers at may bigat na aabot sa 1,000 hanggang 1,250 at maaaring makaapekto ang nuclear reactor nito na umabot hanggang Japan, Guam, Pilipinas at sa ilang bahagi ng China at sa Southeast Asia.



