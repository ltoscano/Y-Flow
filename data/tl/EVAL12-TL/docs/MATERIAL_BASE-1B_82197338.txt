
Kidapawan may bagong evacuation tents

August 17, 2016

LUNGSOD NG KIDAPAWAN, North Cotabato, Ago. 17 (PIA) â€“ Natanggap nitong Lunes ng pamahalaang panglungsod ang mga bagong tent na magagamit na evacuation center ng mga biktima ng kalamidad.

Sa ulat ng City Information Office ng Kidapawan magkakasya ang isang libong pamilya sa naturang temporary shelter na bigay ng Disaster Relief and Social Welfare Assistance ng Department of Social Welfare at pinondohan sa pamamagitan ng Bottom-Up Budgeting program.

Kabilang sa package ang tent, palikuran, generator set at isang sasakyan.

Nagkakahalag ang pasilidad ng Php3.5 milyon kung saan Php2.5 milyon dito ay galing sa DSWD at ang Php1 milyon ay pinondohan ng lokal na pamahalaan ng Kidapawan.

Binigyang-diin ni Kidapawan City Mayor Joseph Evangelista na itinuring niyang prayoridad ang pagkakaroon ng temporary shelter upang agad mabigyan ng ligtas na pansamantalang tirahan ang mga mabibiktima ng kalamidad.

(DEDoguiles-PIA 12)



