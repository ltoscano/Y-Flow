PAISTARAN: Alindog ni Michelle, nami-miss na ng mga boys!
Andi, kapanta-pantasya pa rin!
By Dondon Sermino June 9, 2016
Nagbalak ngang mag-quit sa showbiz si Andi Eigenmann, pero dahil sa pagwawagi ng mudra niyang si Jaclyn Jose sa Cannes International Film Festival, nagbago ang plano niya, at ngayon nga ay mas hangad na niyang maging isang tunay na aktres.
Mga indie films na tulad ng Ma’Rosa, na nagpanalo sa nanay niya sa Cannes, ang mga gustong pagtuunan ni Andi ngayon. Pero dapat, hindi rin makalimutan ni Andi, na nandiyan pa rin ang mga male fans niya, na pinapantasya pa rin siya, kahit may ‘anak’ na nga siya, at dapat din silang pagbigyan, di ba?
Tulad nga ng latest photo niya sa Instagram account niya, na again, nagpasilip ng konting alindog ang mestisang aktres. “It is in the island that I most #MoveFree. And there is no problem with that because the #LiquidLeap smartwatch is actually waterproof! @acerph,” sey ni Andi.
Meanwhile, marami ang nagtatanong kung quit na nga ba sa showbiz si Michelle Madrigal.
Ang alam ko, last January pa siya nagpunta ng US para mag-aral (ng culinary nga ba?).
At June na nga ngayon, o 5 months na ang nakalilipas, pero heto at hindi pa rin nga napagkikita si Michelle, ha! Marami nga ang nanghihinayang na mga fans niya, dahil sa true lang, isa naman talaga si Michelle sa pinakamagagaling na artista, pinakaseksi, at pinakamaganda na rin, ha!
Sa Instagram account ni Michelle, ang mga sexy photos niya ang inilantad niya, at base sa ‘venue’ ng photos, nasa US pa rin ang aktres.
Well, medyo aliw nga ang photo ni Michelle, lalo na `yung nakatalikod lang siya, dahil nakiuso nga rin siya sa in na in ngayon dito sa Pinas, na mga sexy photos ng mga artista natin, na karamihan, instead na mga dibdib o boobs ang ipasilip nila, ang kanilang mga wetpaks ang pinapakita nila, ha!
Anyway, sa mga comments nga ay mababasa mo na miss na miss na ng mga followers niya si Michelle na mapanood sa TV. Marami na ang nagtatanong kung habangbuhay na ba siya sa Texas, USA, o temporary lang.

Paano ba maging ama ang mga bading?
Mga kakaibang tatay ang bisita ngayon sa Yan Ang Morning ni Marian Rivera. Kakaiba na tulad nina Arnel Ignacio, kasama ang anak na si Pie, at Andrew “Mamu” De Real kasama ang anak na si Alyssa.
Paano nga ba maging ama ang mga akala mong tigasin pero pusong mamon pala? Itinuturing na mga haligi ng stand-up comedy pero ang buhay pamilya ng mga ito, kasing-saya ba ng sa entablado?
Ipasisilip ni Marian ang buhay pamilyado nina Arnel Ignacio at Andrew De Real a.k.a Mamu kasama ang mga anak nilang sina Pie at Alyssa. Mas madali nga bang magpalaki ng anak na babae kung ikaw rin ay pusong babae? Mas ina nga ba sila o masama? Alamin ang kuwento nila ngayong Huwebes sa Yan Ang Morning, 9:30AM sa GMA.



