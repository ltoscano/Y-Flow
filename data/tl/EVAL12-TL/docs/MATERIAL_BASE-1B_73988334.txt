DOH-ARMM pinag-iingat ang publiko sa mga karaniwang sakit sa tag-init

February 24, 2016

LUNGSOD NG COTABATO, Peb 24 (PIA) – Nagpaalala ang Department of Health-Autonomous Region in Muslim Mindanao (DOH-ARMM) sa publiko na maging alerto sa posibleng pagdami ng mga sakit ngayong panahon ng tag-init. Sinabi ni Dr.

Alexander Ampatuan, itinatalagang pinuno ng Non-Communicable Diseases Cluster ng DOH-ARMM, ilan sa mga sakit na karaniwan tuwing tag-init ay ang sunburn, rashes, sore eyes, at chicken pox. Dagdag pa ng opisyal, nakahanda ang kanilang ahensya upang mabigyan ng karamptang tulong ang mga magkakasakit.

“Kung may nararamdaman, huwag mag-atubili na pumunta at magpatingin sa mga malapit ng Rural Health Center para mabigyan ng lunas at maiwasan ang komplikasyon,” ayon kay Ampatuan. Ayon kay Ampatuan, mainam na panatilihin ang kalinisan, uminom ng maraming tubig, kumain ng masusustansyang pagkain, tamang ehersisyo at tiyaking sapat ang tulog para mapangalagaan ang kalusugan.

Ipinapayo rin ng opisyal ang pag-iwas sa mahabang exposure sa init ng araw upang maiwasan ang mga sakit na gaya ng heat stroke at skin cancer. Maaari rin namang gumamit ng sunscreen o sunblock o magsuot ng magaan at komportableng dahil kung hindi maiiwasan ang paglabas kahit na sobrang init ng panahon.

(ORVRivera-PIA12)



