sibakin si Comm. David

NAKASANAYAN na ni PNoy na sa harapan ng madlang pipol inilalabas niya ang mga hinaing sa kapalpakan ng kanyang mga tauhan.
Gaya ng kanyang ginawa kamakailan lamang sa 72nd anniversary ng Bureau of Immigration kung saan harapan niyang ipinahiya ang mga umano’y nakipagsabwatan para makatakas ng bansa ang magkapatid na Reyes ng Palawan.
Sa totoo lang eh, halata namang may kutsabahang naganap sa Reyes brothers at ilang opisyal ng BI.
Pero mas maganda sana kung pinaimbestagihan na lang agad ito ni PNoy at kasuhan ang mga may kasalanan.
O kaya naman ay sibakin na lang sa pagiging Commissioner si Ricardo David.
Kesa naman harapang ipahiya ang buong kawanihan na maging ang matitinong empleyado tuloy ay nadaramay sa kahihiyan.
‘Yan, parekoy, ang mahirap sa isang Pangulo na hindi na-karanas maging ama ng tahanan. . .hindi alam kung paano umakto bilang ama ng bansa!
Ang isang ulirang ama kasi, kung sino lang ang anak na nagkasala, ‘yun ang pinarurusahan, at sa tamang pamamaraan.
Hindi ipinahihiya sa karamihan na pati inosente ay nadaramay sa kagaguhan ng iilan!



