IBOBOTO KO SI BINAY

KAPAMILYA, kapuso, kapatid, kababayan at kalahi…karamihan sa amin ay iboboto si Vice-President Jojo Binay bilang Pangulo ng bansa sa darating na 2016 elections! At dahil mas nakararami rito sa Pinas ang bilang naming timawa, pobre, dugyot at bobo, kaya halos nakatitiyak si Nognog na siya na ang susunod na uupo sa trono ng Palasyo.
Op-kurs, kung siya na ang “white lady”, este, First Lady, hindi na kakabahan si Dra. Elenita Binay sa sandamakmak na kaso ng pangungulimbat na nakasampa laban sa kanya.
Si Makati Mayor Junjun naman, syempre kung presidential son na, ay mapagbibigyan na talaga na pasukin kahit dis-oras sa gabi ang gate ng alinmang eksklusibong subdivision. Maaari rin na maging Speaker ng Kongreso si Rep. Abegail at Senate President naman ang “yaya ng Senado” na si Sen. Nancy.
Whew, nakalulula na pagpaimbulog ng buong pamilya ni Nognog! Pero wala tayong magagawa, parekoy, posible talagang maganap ang mga bagay na ito. Dahil may pagkagahaman sa poder ang mga ulikba. At ano pa nga ba ang magagawa natin kung siya na ang Pangulo?
Jesus, Joseph and Mary (Jejomar). Sa tagalog, SUSMARYOSEP!
Pero may kondisyon, parekoy, na ang nasabing sangkaterbang boto ay bukal sa loob na aming ipagkakaloob kay Binay kung…siya ay sisipot sa pagdinig ng Senado. Bahala na kung puro pambobola lang ang kanyang sasabihin. Ang mahalaga ay mapatunayang hindi siya laging TNT o “unano na nagtatago!”
Kung ayaw naman niyang sumipot sa Senado ay oks na rin sa amin. Basta harapin lang niya sa isang “debate” si Sen. Antonio Trillanes. Dahil gusto lang naming mapatunayan na si Binay ay hindi duwag o bahag ang buntot! Bahala na kung sabihin nilang mangungulimbat!



