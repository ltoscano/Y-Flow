
Gov. Padilla, suportado ang ‘No Out of Town’ policy ni Pres. Duterte

July 05, 2016 Ben Moses Ebreo

BAYOMBONG, Nueva Vizcaya, July 4 (PIA) – Suportado ni Governor Carlos Padilla ang ‘No Out of Town’ policy ni President Rodrigo Duterte hinggil sa mga seminars at ‘Lakbay Aral’ ng mga manggagawa ng pamahalaan. Sa unang pakikipagpulong nito sa mga empleyado ng provincial government, sinabi ni Padilla na susundin niya ang policy ni President Duterte. Maliban sa malilikom na savings mula dito, sinabi pa ni Padilla na makikilala pa ng husto ng mga state workers ang lalawigan at mailalapit pa dito ang sarili sa mga mamamayan.

Hiniling din ni Governor Padilla ang mga targets ng bawat sangay at departamento ng provincial government upang mabantayan nito ang mga tinatahak na trabaho ng mga opisyal at mga empleyado. (ALM/BME/PIA 2-Nueva Vizcaya)



