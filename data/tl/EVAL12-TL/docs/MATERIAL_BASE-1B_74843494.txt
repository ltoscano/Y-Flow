Arci, Andi, Yassi, Bela, nagsawa nang umiyak sa lalake! By Glenn Regondola August 17, 2016
Dahil ang tema ng pelikulang Camp Sawi ng Viva Films ay tungkol sa mga iba’t ibang heartbroken moments ng mga bidang sina Andi Eigenmann, Arci Muñoz, Bela Padilla, Yassi Pressman at Kim Molina, gustong malaman ng karamihan kung paano nga raw ba sila nag-move on sa mga nangyaring ito sa kanilang buhay pag-ibig.
Sabi ni Bela…
“Ako, very sentimentalist ako, kaya matagal akong maka-let go. Three years din ‘yun to think na two years lang ‘yung naging relasyon namin nung ex ko. “Buti na lang, ‘yung three years na yun, tuluy-tuloy akong nagti-taping kaya ‘di ko siya naiisip.
“Nagtrabaho ako ng nang nagtrabaho kaya nawalan ako ng time para umiyak, o pag-isipan, hanggang nawala na lang siya (yung feelings) ng kusa.”
Ayon naman kay Yassi…
“Sa tingin ko, madali naman akong naka-move on kaya naglalabas ako kaagad with friends, gimik kami, masaya. Pero pag-uwi ko, iiyak din naman ako, ‘di ako makatulog, paggising ko, naiisip ko na naman.
“Kaya ang feeling ko after nun, mas okey na ‘yung maramdaman mo ‘yung sakit at magsawa ka na rin sa feeling na yun, para ready ka nang maging masaya. Pero, ‘di naman kailangang madaliin.”
Tsika naman ni Andi…
“Ako, I guess, ibinaling ko yung atensiyon ko sa iba. Parang I travelled a lot, I focused on activities na hindi ko magawa nung kami.

“Para iba naman. Parang nag-build up ako ng sarili kong world na hindi ko siya kasama. Kapag nasanay ka kasi na lagi mo siyang kasama, kahit ano ang gawin mo, maaalala’t maalala mo siya. Parang out of sight, out of mind, naniniwala ako sa ganun. Mas madali kang makaka-move on.”
Si Arci naman…
“Siguro, mga four or five years bago nakapag-move on. Tapos akala ko, nakapag-move on na, pero ‘di pa pala kasi kapag nakikita ko pictures, iyak na naman.
“Ang masasabi ko, para makapag-move in, it really takes time. Kailangang pagdaanan mo siya para sa susunod mong relasyon, alam mo, keri mo na.”
Ang eksena naman ni Kim ay…
“Hayun, itinodo ko na lang sa iyak. Kinantahan ko na lang. Kasi, nung mangyari ‘yun, papasok naman ang Rak of Aegis, so, naging busy talaga, sobra.”
Anyway, para sa mga bida, malaking bagay nga raw kung totoong may Camp Sawi sa atin dahil malaking tulong nga raw ito lalo sa mga babae o lalaki man na mahina ang coping mechanism sa heartbreaks. ‘Yun, o!



