Ya Toongan kabilahian ku ya tahinang mastal
Kahagad ku gih ya aku tu tahinang tudju ni bilik iskul, minsan gih bey kanahut ku.
Wal sidja ku kinogan bang aku tudju ni iskul. Bang halam maniyah koh class atawa bang ya saga mastal halam milu, beteh lamma ya parasahan aku. Mba beteh saga karensean saga anak anak, aku tu mba ku bilahi bang ya koh saga holidays pasalan hati na mba ku maka piin ma iskul maka ya ngahati. Maka, ya ru sab bilahi toongan aku tahinang mastal. Mba gih bey taossob ku ya baran ku bilahi ma saddi. Ma pikilan ku bilahi toongan aku tahinang mastal pasalan ya talassa ku ya pagsarang sukul ku ma kamemon ya saga mastal ku bey palabay. Bey sigam kabuwan ya heya pamanduan ya sabab iyan aku bitinaan. Bang sikeya ya ma pasalan sigam tu,  ya aku tu bey na saddi hati ku ya kulang kasongan ku. Ya lassa ku ya ru lan supaya aku maka bayad ma siga balik bang ku ya tahing mastal. Kahagad gih ku ya hekah toongan saga subay tabahagih ku ma saga anak anak iskul  ku ma pasongan.
Tahonah honah ku ma pikilan ku ya bang bitingga ka kaheya tarabahu ma saga mastal. Ma dikayuh mastal, dangan ma kami subay koh kamayah kamayah bang iyan pamanduh ma atawa bang bitingga ya pagpanduh ma anak anak iskul. Saga kamastalan tu panday toongan magbahagih bahagih; tabahagih siga ya kapandayan, atawa tabahagih siga ya saga pagkamalih. Saga kamastalan tu subay ya 100% tantu ma iyan iyan na tahaka sigam ma bilik iskul pasalan saga ya anak anak iskul tu kalu siga ya magbowa ya saga malih tu salama lama. Alang alang sab, patut da sab koh ya mag akun ya mba katonan nu ya iyan iyan na bang toongan mba katonan nu. Kahagad gih ku ya saga kamastalan tu ya hinag siga mba sidja toppot ma pagpanduh ma saga katas ya pagpanduan. Ya dikayuh mastal, subay gih niyah ya pag akun ma pagpanduh ma anak anak iskul kitabi, beteh na ya, saga bontol, saga kapangandolan, maka saga ya tau miha labayan. Iya pagpanduh tu dikayuh toongan min saga tarabahu subay ya hekah ya tapamuwan nu min tatabuk nu. Saga mastal sikeya tu mastal sidja basra basta, siga ru sab tu councelor, mattoa maka saga ya bagay bagay. 
Kahagad gih ku ya saga kamastalan tu subay toongan entom siga ya saga anak anak iskul tu sikeya sidya ya kapandayan ma pag test, project iyan iyan siga tu ya ginantah gantah. Ya kapandayan tu paniyah da sab bang saga ya anak anak iskul tu ya niyah kapindahan na ma kahapan. Ya kapandayan tu bang ya nilassa lassa sidya ma lugal hunit toongan tu ginantah pasalan itu ya sikeya toongan ta ya tandah ta magbaran. Sagoh, ya saga kamastalan tu subay ru toongan miha labayan supaya ya tandah siga. Kahagad da sab aku ya kamemon ya saga anak anak iskul tu niyah du sab ya kaya sigam ya ngatau. Bang niyah dikayuh ya kahunitan min karensean, hatihan na sikeya sab ya mba na toongan tau. Kalu sab ya niyah sidja saddi ya likkas ma panghati na min saga karensean. Ya dikayuh mastal English tu, subay mba sab likkas ya magkasusahan bang ya saga karensean anal anak iskul maha kabissara English luhay, saupama na. Subay ru sab ya ossob ku toongan ya siga tu mag anad ngitau pa toongan yuk siga ya second language, ya sikeya bahasa siga  maka beteh mahumu ru magkamalih. Makatabang tu ya niandah pabalik ya minsan iyan na bahasa talabayan siga supaya katonan ku iyan na in kahalan ma saga anak anak iskul ku. 
Kahagad gih sab ku ya saga anak anak iskul tu makahati toongan ma lesson bang tu ya beteh ya niyah parsugpatan na ma llaw llaw kaalluman siga ya toongan sa luhay luhay. Ma pikilan ku ya saga anak anak iskul tu ya kahunitan siga ngahati atawa ngitau iyan iyan bang ya talassa sigam ya maha tu bey niyah parsugpatan ma kaalluman siga ya ma llaw llaw. Ni ngah sidja tu bang bey makabuwan saupama saga ya magbaran maka  ya saga kasabannalan iya nalassay lesson. Ma pikilan ku subay ru toongan ya anak anak iskul tu sinohoh maghinang ya ma baran baran siga likkas sigam, sagoh mba sab tamban. Ma batiin labayan, mba sigam makalassa ya beteh ya nilogos sigam sagoh ya maka magbeyah, bang niyah karensean ya jari sigam nilaw bang ya kalagihan siga. 
Maha bey amuh ku ma saga anak anak iskul ku ya subay sigam tau toongan atawa beteh ya diksiyonari palangngan ya katonan na kamemon iyan hatihan kabtangan. Bilahi sidja ku ya saga anak anak iskul ku katonan siga iyan ya bey takale eh sigam. Bang sidja katonan siga ya saga pinagbissarahan maka ya bitingga ya nihinang ya bey nihaka, sikeya na subay ya tabalik siga. Dikayuh min saga ya tudju ku ma saga anak anak iskul ku ya ru sab ya bilahi ku katonan siga ya takoleh siga maka bilahi ku nabang ma siga ya nihinang ya takoleh siha leh supaya sigam tahinang ya manusiyah makatabang ma lahat tu. Bilahi ku ya saga anak anak iskul ku ya beteh tau siga magpikil baran baran siga, ya tahinang siga iyan iyan ya kabilahian siga. Kahagad gih ku ya subay toongan kita ya mag iskul sikeya sadja ya supaya kita ni ngah tarabahu maka maka usaha heya pag ubus kita ya tammat. Ya pag iskul tu kalagihan toongan supaya kita makabuwan ya kasongan ma lahat tam aka ma saddi. Sikeya na sidja tu ma baran ta, minsan du sab mba laat bang ya bilahi ka ya ngahinang hap ma baran nu maka ma pamilya nu. Mba sab tu magtuy katonan, sago bang ya dikyuh mag iskul maka tahinang na magparuntungan, ya lahat tu makahampit du sab.
Katonan ku ya hekah na tahaka ku himumungan hap ya ma undang undang ku sago ya kasabannalan na ya karesnean min saga tu maha bannal. Alang alang sab, katonan ku ya bannal na ya  karensean ya saga bey tahaka ku beteh hap toongan. Saupama na, hap toongan bang ya saga andah ku ya kalagihan sin saga anak anak skul parangan parangan supaya katonan ku ya iyan subay pamanduh ku ma siga. Pagpuas leh, ya saga pamanduh subay toongan madiyalom ya saga anak anak bilahi tau. Sagoh, niyah waktu ya beteh mba tabeyah pasalan ya saga waktu maka beteh ya ngah niyah gantaan na. Bang ya ma heya class ya saga niyah saga hatusan anak anak iskul, beteh imposible ya pa top nu ya lesson plan nu ma saga kalagihan maka ya kabilahian saga tiyap tiyap anak anak iskul. Maha ku bey mag planu ya beyah ku ya undang undang ku ya ma sulat ya halam maniyah bilik supaya ma saga kapindahan maka ma saga pagkamalih. Katonan ku beteh mba ku maka ngah kamemon tu. Ya sidja holat holat ku ya tahinag ku sidja ya iyan kabilahian ku nihinang. Ya koh undang undang ku ma pagpanduh jari du sab maka panduh atawa maka buwan ya pamaossob bang iyan ya kabilahian ku ma anak anak iskul and bang angay ya dahu dahu tapikil ku ya magpanduh tu. Kahagad ku ya mastal tu subay mbal takalupa nay a magsambung ma panilaw ya “ Angay tapikil ku tahinag mastal?
Saga kamastalan tu ya siga magbiddah biddah ma lahi. Karensean ya saga mastal pallah, niyah sab karensean kalammah, niyah sab karensean bingngis niyah du sab ya siga hap. Ma kamemon leh, niyah du sab ya saga magbiddah ya undang undang siga ma pagpanduh. Pag iskul tu ya heya toongan maka hekah bey magsulay ya magbiddah biddah ma labayan ma pagpanduh ya tinudju ya magbuwan kahapan ma saga anak iskul ngatau pahap. Beteh kasilli silli bang bitingga ya pagbiddaan skul tandah ma tahun palabay. Saga kamastalan tu meyah sidja ma undang undang ya hap maka ya undang undang magbiddah biddah maka pinagbeyah sigam.
Ya saga talabay ku pagpanduh ya saga ganta sidja ma pagpanduh mag paandah maka ya pagpanduh dikih ya niyah ya ma major maka professional subjects sagoh ya ya ma paghinag ma kamemon ya lesson plan ku, bey sulayan ku toongan ya pinatop ma undang undang pagpanduh ku. Maha ku makatantu ya meyah sidja ma mingga mingga ya formalized undang undang  pagpanduh sagoh kahagad ku ya bey tandah ku ma saga kamastalan ku tagnah leh. Iya ru sab ya klase ya pagpanduh ya bey pagpanduh ku bitinaan. 
Bang pikil ku bang bitingga ku magpanduh iyan iyan, iya dahu toongan taossob ku ya bey tapattah pattah ku bang bitingga ya saga anak anak iskul magsambung. Ya bilik iskul tu beteh spontenous katilibut ya hap toongan hinang ta ya saga mastal ya holat holat ta ya mba taholat holat maka ngahinag saddi ya kahalan. Saupama, kahagad ku ya subay ku mba mag holat ya saga anak anak iskul ya beteh katonan siga ya pagbiddaan adjective maka adverb. Kahagad ku ya saga kamastalan tu subay sidja niyah ya planu siga saddi ma iyan iyan, bang leh jari.
Kahagad ku ya saga kamastalan tu subay ya hallian siga the “magpanduh ya ma test”. Bang ma pikilan ku dikayuh min saga mba hap nay a nihinag leh saga kamstalan ya na pinabalik balik ya saga anak anak iskul ma saga iyan iyan na paluwas ma test. Dikayuh min saga hinang mastal ya subay tantu nay a saga anak anak iskul ya sikeya sidja maka entom lesson, sagoh subay ru sab ya makahati. Saga mastal subay ya pinaniyah ya bang bitingga ya nihinang ya bey ptapanduh ya ma pagbissarahan, sikeya sidja ya magbissara baran baran siga. 
Ya mastal subay du sab tantu na ya halam maniyah bey tamban. Niyah sidja ya labayan ya saga anak anak iskul leh tamban, labi lubah na bang ya saga hekah saga anak anak iskul mariyalom bilik iskul. Ma batiin, ya mastal subay magpaniyah ya kulikulihan ya ni ngah kamemon ya anak anak iskul palamud. Ya saga magsaddi saddi ya kuli kulihan tu makatabang tu.
Kahagad ya mastal tu subay ya labayan sikeya sidya ya makatau kamemon ya nihati.Ya bilik iskul tu ya lugal ma saga anak anak iskul pag anad ma sigam maka pagpanduh, sikeya tu lugal ma mastal ya iya ngahinang kamemon ya pagpanduh maka pagbissara. Niyah waktu bang ya saga mastal tu magkalagihan ya subay saga anaka anak iskul muwan saga iyan ma pikilan siga. Ya pagpanduh tu labayan ya saga karuwa ya na saga mastal maka saga anak anak iskul ya tau min saga dangan. Ma pikilan ku makatabang da sab tu ma saga mastal bang tilaw ya ma saga anak anak iskul bang iyan ma pikilan na kahabah waktu. Ya mastal maka saga anak anak iskul tu jari sigam magbuwan buwan ya pikilan ma saga kasean beteh na ma bilik iskul ma sarah, saga kuli kulihan maka saddi.
Ma pikilan ku ya saga pagtabang tabang ma pikilan beteh heya du sab kagunahan na ma bilik iskul. Kahagad ku ya mastal, subay toongan ya ni asig ya saga anak anak skul supaya magatabng tabang siga maka ya magbuwan siga saga pikilan. Ma bilik iskul ya mingga ya anak anak iskul ya magbiddah ya saga langkaw katau siga, ya saga tau toongan subay nabang ma siyan ya mba tau toongan. Itu yam aka tantu ya saga anak anak iskul mba tinalaw pasalan magbeyah siga ngatau maka saga bagay siga.Ya saga bilik iskul tu subay mba niandah ya itu bilik paglombaan; subay ru toongan niyah ya pagtabang tabang ma pagpanduh.
Kahagad ku ya hekah toongan ya nihinang pagpanduh milih maka ya saga tarabahu kami mastal tu ya sulayan toongan ngatau maka ngahati min saga labayan maka kinila bang itu ya undang undang hap ma pagpanduh ma anak anak iskul tabi magbiddah biddah, alang alang, beteh niyah tau toongan mastal yaw al ngahinang ya saktu toongan ya labayan ya patut ma saga klase ma anak anak iskul sago niyah sab ya subay pagmohot mohot supaya leh tahinang ya kalagihan.
Ya katonan ku ya magbiddah biddah ya saga undang undang kitabi sago ya ma pikilan ya hap ya bang andah ta ya bang iyan in bey kahagad karensean supaya tau kita maka ya undang undang ta leh tausal.
