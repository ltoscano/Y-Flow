Lokal na produkto ng Batangas City, tampok sa trade fair

July 29, 2016 Bhaby P. De Castro

LUNGSOD NG BATANGAS, Hulyo 29 (PIA) - Iba’t-ibang mga produktong likha mula sa 105 barangay ng lungsod ang tampok sa Likhang Lungsod ng Batangas Trade Fair 2016 na binuksan kamakailan. Ayon kay Mayor Beverley Dimacuha, palagiang itinatampok ang trade fair sa pagdiriwang ng foundation anniversary ng lungsod ng Batangas at ito ay isang magandang exposure upang ipakita ang magagandang produkto ng mga barangay na nasasakop ng lungsod. Ayon sa Home Extension Division ng Office of the City Veterinary and Agricultural Services(OCVAS), ilan sa mga produktong tampok dito ay gawa ng Federation of Rural Improvement Club at samahan ng mga kababaihan na tinuturuan ng livelihood skills sa naturang tanggapan. Kabilang sa mga produkto ang bayong,banig at sombrero na yari sa buli mula sa Brgy. Isla Verde,atcharang papaya at amplaya mula sa Haligue Kanluran;banana chips ng Tingga Itaas;peanut butter,oocan at tabliya ng Maruclap;kalamay at coco jam mula Brgy. Malalim;pastillas,kakanin at iba pang native delicacies. Mayroon ding iba’t-ibang uri ng prutas, gulay, bulaklak at halaman na produkto ng mga barangay. Nagtapos ang trade fair noong Hulyo 23. (MCA/BHABY P. DE CASTRO-PIA BATANGAS with reports from Ronna Contreras-PIO Batangas City)



