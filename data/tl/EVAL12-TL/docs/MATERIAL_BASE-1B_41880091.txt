LAGOT KA, NOY!

MATATAPOS na marahil ang pagiging bolero ni Benigno Aquino III (BSA3) sa mamamayan tungkol sa usapin ng ekonomiya ng bansa.
Hindi na kayang sikmurain ng mga manunuri sa ekonomya, lokal at dayuhan ang pinagsasasabi ng Pangulo ng student council.
Sa nagdaan na World Economic Forum (WEF), ipinagyabang to the bones ni Aquino ang nakamit na milagro ng ekonomya ng Pilipinas sa kanyang kamay.
Nagawa raw niya ito dahil “wala nang korapsyon” hindi katulad noong panahon ni dating Pangulong Gloria Macapagal Arroyo (FPGMA)! Hahaha.
Sa sinulat ni D. Pilling ng US Financial Times, itinuwid niya si BSA3.
Sinabi ni Pilling na ang anomang katas, nalalasahan, nararamdaman na katatagan ng ekonomya ng Pilipinas ay hindi dahil sa husay at galing ni Aquino kundi LATAK pa rin ito ng mahusay na paggiya sa ekonomya noon ni FPGMA.
Marami pa ang nagsabi nito at mababasa natin sa mga susunod na araw.
Ang mga sumulat ay hindi lang mga manunulat kundi mismo mga ekonomista ng mundo.
Sinabi rin ng HSBC ng Britanya at isang lider sa pagtunton ng mahusay na ekonomiya, “lupaypay na ang ekonomya ng Pilipinas ngayon!”
Sino ba ang namamahala sa atin ngayon?
Ang World Bank, IMF at mga kauring ahensya ay muling nagbabala sa administrasyong Aquino na kapag hindi pa nito makontrol ang malalang korapsyon, malamang ay pupulutin tayong lahat sa kangkungan.
Sila rin ang nagsabing pagsamahin man ang record ng korapsyon ng mga nagdaang administrasyon nina Fidel V. Ramos, Joseph “ERAP” at FPGMA, gakuto lang lahat kumpara sa korapsyon na nangyayari sa rehimeng Aquino ngayon.
Masakit pero tila hindi man lang nararamdaman o pinapansin ng rehimen ni Noynoy.
Bagkus, tuloy pa rin sila sa kadedepensa sa PDAF at DAP na idineklara ng Supreme Court na iligal!
Noong panahon ni PGMA, dalawang grabe na pandaigdigang krisis sa ekonomiya ng mundo.
Nayanig lahat ang mayayamang bansa at nagtaka sila, ang Pilipinas lang ang natatangi na hindi nasaktan ng krisis.
Kinilala hindi lang sa Asya kundi sa buong daigdig ng mga ekonomista ang husay ng maniobra ng economic managers ni GMA.
Isama pa diyan ang malaking ambag ng overseas Filipino workers (OFWs) na US$25-30 bilyon kada taon.
Sabi ng kaibigan natin na opisyal sa Japan kailan lang, nagtatanong daw ang mga lider nila kung “saan kumukuha ng kapal ng mukha” ang mga umaangkin sa hindi nila pag-aari o nagawa? BALETODO/Ed Verzola



