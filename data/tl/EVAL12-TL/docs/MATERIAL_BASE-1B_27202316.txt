Luke Walton balik-Lakers na June 23, 2016
Nag-report na si Luke Walton sa kanyang bagong trabaho bilang head coach ng Los Angeles Lakers.
Pormal nang ipinakilala ng Lakers si Walton, 36, kahapon (Manila time), 53 araw makaraang tapikin para manduhan ang team na galing sa worst season sa franchise history.
Naglaro si Walton ng nine seasons sa Lakers at nakakopo ng dalawang titulo. Matapos pahangain sina Lakers owner Jim Buss at general manager Mitch Kupchak sa interview sa kanya noong huling bahagi ng April, kinumpleto ni Walton ang kanyang second season bilang assistant kay Steve Kerr sa Golden State Warriors, natalo sa Game 7 ng NBA Finals noong Linggo.
Nagmaneho si Walton mula Oakland noong Lunes at agad nagtrabaho sa prangkisa na humugot sa kanya sa NBA Rookie Draft noong 2003. Matapos mag-retiro na ni Kobe Bryant, magsisimula ang Lakers na may 17-65 win-loss season.



