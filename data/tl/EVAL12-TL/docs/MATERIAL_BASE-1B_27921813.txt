
QCPD, NAKA TSAMBA NA NAMAN …

KUNG mayro’n mang taong masuwerte sa ngayon ay isa na yata itong si QCPD Director, Chief Supt. Richard A. Albano.
Noong nakaraang Huwebes ay nakatsamba na naman ang Quezon City Police District (QCPD) ng bagahe na naglalaman ng mga shabu chemical sa Araneta bus terminal sa Cubao.
Ang nasabing mga bagahe ay naghihintay na lang ng shipment patungong Masbate ng maamoy ng mga pasahero ang umalingasaw na masangsang na amoy galing sa mga nasirang bagahe.
Agad itong itinawag sa Cubao Police Station 7 at nang tingnan ang mga bagahe na idineklarang used clothing para sa mga nasalanta ni Yolanda ay tumambad sa mga pulis ang iba’t-ibang chemical na ginagamit umano sa pag gawa ng shabu.
Base sa bill of loading na nakasaad sa record ng Isarog Bus Transit, ang mga nasabing kahon na naglalaman ng mga chemical ay nakapangalan sa isang Gerry ng Masbate at ito ay ipinadala ng isang nagngangalang Johnny Lee.
Maituturing na malaking accomplishment ito, sabihin mang “tsamba” lang eh talagang ganyan, may kahalong suwerte talaga itong si Gen. Albano.
Biruin mo namang bukod sa sunud-sunod na tsamba at magagandang accomplishment ngayon ng QCPD ay nakuha pa ng Heneral ang prestigious CAVALIER Award bilang Outstanding Performance as a Police Professional sa larangan ng Police Operation. Alright sir?
Ang Cavalier Award na ibinigay ng Philippine Military Academy Alumni Association, Inc. (PMAAAI) ay tinanggap ni Chief Supt. Albano, kasabay sa pagdiriwang ng Homecoming Alumni noong nakalipas na Sabado sa Fort Del Pilar, Baguio City.
A Product of the PMA Maharlika Class of 1984, hindi na matatawaran pa ang mga tinanggap na award nitong si Gen. Albano na kung ating iisa-isahin ay kukulangin ang space ng ating column.
Tumanggap din ng maraming award itong si Gen. Albano, tulad ng 20 Medalya ng Papuri; 18 Medalya ng Kasanayan; 15 Medalya ng Kagalingan , 2 Medalya ng Paglaban sa Manliligalig, 2 Medalya ng Paglilingkod, Medalya ng Ugnayang Pampulisya, PNP Badge of Honor at hindi na mabilang na mga plaques mula sa iba’t-ibang organization bukod pa sa pagiging recipient nito bilang isa sa Ten Outstanding Policemen of the Philippines na iginawad ng Philippine Jaycees.
Kamakailan lang ay tinanggap naman nitong si Gen. Albano ang isang parangal na galing sa NAPOLCOM na iginawad noong ika-23rd Founding Anniversary ng NCRPO sa Camp Bagong Diwa.
Ang nasabing award ay ibinigay ng NAPOLCOM sa Quezon City Police District (QCPD) bilang karapat-dapat at pinaka magaling na police district sa buong NCR.
Bukas po ang Lily’s Files para sa inyong mga reklamo, suggestions at komento, mag text lang po sa 0908-7230036 .



