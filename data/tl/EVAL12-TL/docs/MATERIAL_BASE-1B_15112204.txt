
BULLSHIT

TANGA ba o nambobola lang ang administrasyon ni Pangulong Benigno Aquino III? O baka naman sadyang takot lang siya sa kanyang mga tauhan kaya kahit palpak na sa trabaho, ipinagtatanggol pa niya?
Noong una, nagyabang ang kanyang energy secretary na kapag hindi raw niya naibalik ang kuryente sa loob ng 100 araw, magbibitiw ito sa tungkulin. Dumating at lagpas na ang taning, nagbitiw ba? Dinepensa pa siya ni Noynoy!
Sumunod, hindi na raw halos naliligo ang mga taga-DSWD para matiyak ang tulong sa mga biktima ng bagyong Yolanda. Bigla, nakita ang mga pagkain at gamit mula sa foreign donations sa mga grocey at supermarket. Kinastigo man lang ba niya?
Pumutok ang baho ng tangkang pagkikil ng US$30 milyon sa Inekon Corp. ng Czech Republic na kaharap mismo ang Czech Ambassador, sa halip na mag-imbestiga, hinayaan lang ni Aquino ang usapin na hanggang ngayon ay mainit pa rin. Tinanggal si MRT3 GM Al Vitangcol na nagsabi naman na ginawa lang daw siyang fall guy?
Mainit na usapin ngayon dahil magpapasukan na sa eskwela. Lahat ng media report sa buong bansa ay ang kakulangan ng classrooms at libro. Mismong mga opisyal na ng Department of Education (DepEd) ang nagpapaliwanag at humingi ng dispensa.
Pero sa isang pagtitipon, nagyabang si G. Aquino na nakagawa na raw ang kanyang administrasyon ng mahigit na 66 na libong classrooms?
May patutsada pa ang student council president nang sabihin niya ang kanyang nagawa – na ang 66 libo na classrooms daw ang hindi nagawa ng kanyang Ateneo titser na si dating Pangulong Gloria Macapagal-Arroyo (pGMA)!
Ewan kung nag-iikot itong lider ng Liberal Party. Ewan kung bulag siya sa katotohanan. Naglalakihan ang mga larawan ng mga eskwelahang yari sa kawayan at pawid. May mga sementado, may yero at dingding ngunit warat naman halos. May kubeta nga, mahihiya naman pati mga langaw at lamok dahil sa dumi.
Binola ba o nagpabola ang Pangulo? Sabi kasi ng PAGCOR, bilyon-bilyon daw ang kanilang ginastos sa pagtatayo ng mga eskwelahan. Saan ninyo itinayo? Baka naman sa China pa?
Hindi masama ang maging totoo, Mr. Noynoy. Maging tapat ka lang sa sarili at sa tao ayos na ‘yun.
Don’t bullshit us. Do not make us fools to believe your stupid stories of performances. Show us your concrete proof just like when you fooled, that is what you think, the representatives of the just concluded World Economic Forum (WEF) that under your broken wings, you delivered an economic miracle to our country.
It’s a bullshit!



