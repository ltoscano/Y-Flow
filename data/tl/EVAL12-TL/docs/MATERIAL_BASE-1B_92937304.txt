Ateneo swimmers nagtampisaw sa Day 1 By Elech Dawa October 23, 2016
Umarangkada agad ang Ateneo sa men’s at women’s division upang manguna sa Day 1 ng UAAP Season LXXIX swimming competitions noong Biyernes sa Rizal Memorial Swimming Pool.
Nakalikom ang three-peat seeking Blue Eagles ng 132 points para sa commanding 65-point lead sa second-running De La Salle.
Kinampay ni Olympian Jessie Lacuna ang unang gold sa men’s 200-meter freestyle sa tiyempong 2:09.04. Sumungkit din ng dalawang ginto para sa Ateneo si Jethro Chua sa 100-meter freestyle (52.86) at sa 4×200-meter medley relay team (1:46.91).
Hindi naman nagpadaig ang Lady Eagles, nakaipon ng 113 points para makauna agad habang malayong segundo ang University of the Philippines (74).
Nagwagi si reigning MVP Hannah Dato sa women’s 200-meter freestyle sa nirehistrong 2:27.06 minuto.
Ang ibang lumangoy ng ginto para sa Ateneo ay sina Romina Gavino sa 800-meter freestyle (9:44.89) at Andrea Ngui sa 100-meter freestyle (1:00.49).
Nasa tersero ang University of Santo Tomas na may 42 points, sunod ang De La Salle na may 35 puntos (4th).
Kinabig naman ng UP ang women’s relay sa 4×200-meter medley (2:05.04) at 4×800-meter freestyle (9:18).
Nakatambay ang Lady Maroons sa third spot tangan ang 34 pts.habang fourth place ang Tigresses (26 pts.).



