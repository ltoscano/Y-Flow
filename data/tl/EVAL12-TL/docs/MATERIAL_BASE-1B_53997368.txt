
Mga aktibidad para sa ika-28 taong anibersaryo ng 7ID, inanunsyo

July 04, 2016 Camille C. Naga√±o

FORT RAMON MAGSAYSAY, Nueva Ecija, Hulyo 4 (PIA) -- Inanunsyo na ang mga magiging aktibidad para sa ika-28 anibersaryo ng Army 7th Infantry Division o 7ID. Ayon sa Public Affairs Office nito, sisimulan ang isang buwang pagdiriwang sa 5km fun run sa ikalima ng Hulyo. Ito ay susundan ng Bamboo Plantation Contest, Infantry Rifle Squad, Invitational Fun Shoot, DRO Squad Challenge, Inter-Unit Shoot Fest, Fun Bike, Singing Soldier Contest, Static Display, Health Care Fair, at Free Cataract Operations. Magsisilbing highlight naman sa mismong araw ng anibersaryo sa ika-isa ng Agosto ang pagpapasinaya ng Pahingahan Complex na matatagpuan sa loob ng kampo Magsaysay. (CLJD/CCN-PIA 3)



