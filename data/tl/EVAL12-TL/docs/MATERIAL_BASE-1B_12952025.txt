BFP Romblon, may bagong pinuno

August 18, 2016 Dinnes M. Manzo

ROMBLON, Romblon, Agosto 18 (PIA) --- Pormal nang naupo bilang bagong pinuno ng Bureau of Fire Protection (BFP)-Romblon si Fire Chief Inspector Donald P.

Rodriguez matapos itong italaga ng kanilang ahensiya sa lalawigan.

Si Chief Insp. Rodriguez ay tubong Puerto Princesa, Palawan.

Bago ang kanyang pagkakatalaga sa Romblon, siya ay halos dalawang taon ding nanilbihan bilang City Fire Marshall ng lungsod ng Puerto Princesa.

Dahil sa pagdating ni Chief Inspector Rodriguez lalawigan, babalik na bilang Romblon Municipal Fire Marshall si SFO4 Rizal M. Mindoro na tumayong Acting Provincial Fire Marshal sa loob ng halos anim na buwan.

Ang bagong hepe ng BFP Romblon ay pumasok sa serbisyo bilang bumbero noong Hulyo 1996.

Ito ay naitalaga na rin sa ibaâ€™t ibang sangay ng kagawaran tulad ng National Capital Region, District IV ng NCR, nagsilbi ng apat na taon sa Mandaluyong City Fire Station, nanungkulan bilang Provincial Fire Marshall sa Palawan sa loob ng 12 taon at naitalaga rin sa National Head Quarters ng BFP.(DM/PIA-MIMAROPA/Romblon)



