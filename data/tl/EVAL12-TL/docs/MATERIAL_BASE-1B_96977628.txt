BANGIS NG BULLDOGS ILABAS NA By Elech Dawa October 26, 2016
Kailangan nang ilabas ng National University ang kanilang bangis bago mahuli ang lahat.
Nasa fifth place ang Bulldogs sa team standings tangan ang 4-7 card, tatlong laro na lang sila kaya namimiligro na itong hindi makasampa sa semifinals ng UAAP season LXXIX seniors menâ€™s basketball tournament. Haharapin ng NU mamayang alas-kuwatro ng hapon ang nagkukumahog din na University of the Philippines sa Smart-Araneta Coliseum.
Nalasap ng Bulldogs ang five-game skid matapos nilang matalo sa Ateneo Blue Eagles, 50-65 noong linggo habang galing sa dalawang sunod talo ang Fighting Maroons.
Pasan ng UP ang 3-8 baraha at nakatambay sila sa pang-anim na puwesto, medyo makipot na ang daan papunta sa semis pero may tsansa pa rin depende sa resulta ng laro ng ibang teams.
Ang sigurado pa lang sa Final Four ay ang season title favorite De La Salle University na may malinis na 11 panalo at defending champion Far Eastern University (8-2).
Mag-isa sa third spot ang Blue Eagles habang nasa pang-lima ang Adamson University Falcons, (5-5).
Samantala, tangka ng Green Archers na ipagpatuloy ang kanilang pamamayagpag sa tuktok upang lumapit sa asam nilang 14-game sweep.
Katapat ng La Salle ang University of the East sa unang laro, (2 p.m.).



