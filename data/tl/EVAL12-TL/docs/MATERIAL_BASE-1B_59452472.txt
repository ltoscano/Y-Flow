I KNOW BETTER!: Robin, bitin na bitin na kay Mariel!
Bawal pang maglambingan!
By Jun Nardo August 21, 2016 Hindi pa kailangan ni Robin Padilla na uminom ng kung anumang gamot para lang mapanatili ang magandang performance ng kanyang pagkalalaki. Kaya naman nu’ng kinuha sila ng Kuya Rommel niya para maging endorser ng Bravo Food Supplement For Men, inalam niyang mabuti kung ano ang maitutulong nito sa tao. Palibhasa bata pa, hindi na niya kailangang uminom ng pampalakas ng pagkalalaki niya.
“Lahat naman kasi ng iniendorso ko, hindi ko po ineendorso dahil malaki ang bayad o kailangan ko ng pera o may pagdadalhan ako ng pera. Lagi kong inaalam, makakatulong ba sa tao ‘yan. Baka magbigay ‘yan ng sakit,” pahayag ni Robin sa product launch ng produkto.
Nakuntento naman ang Action King sa paliwanag sa kanya tungkol sa Bravo. “Ako naman hindi ko pa nararamdaman dahil wala pa. Siguro after three months,” saad pa niya.
Six months na kasi ang tiyan ng asawang si Mariel Rodriguez. Binawalan siya ng doctor na huwag muna raw gumawa ng “maganda” dahil sa kalagayan ng asawa. Eh, totoo bang pag tumatanda ang isang tao, nababawasan ang performance niya?
“Hindi naman nababawasan. Wala pa. Nagwawala pa,” katwiran ni Robin.
Sa November manganganak si Mariel. Kung alam na nila ang kasarian ng bata, ‘yung pangalan naman ang hindi pa sinasabi ng asawa.
“Gusto ko kasing sa kanya manggaling. Magkakaroon ng baby shower sa SSeptember at doon niya sasabihin kung ano ang pangalan ng bata. Kasi medyo binibitin-bitin ako ng asawa ko pati po doon sa gender. Matagal pa bago niya sinabi sa akin.
“Tapos ito namang pangalan. Gusto ko po kasing sa kanya lahat manggaling. Saka desisyon niya rin kung kelan ako magba-Bravo! Ha! Ha! Ha!” pilyong tugon ng Action King.
So kapag nag-Bravo siya, dadami na naman ang lahi ng mga Padilla?

“Ay si Kuya Rommel po ang makakasagot niya. Idol ko po siya! Siya po lahat ang nagturo sa akin ng chivalry!” biro ni Binoe.
“Meron din akong natutunan sa kanya sa pagbibigay-pugay sa mga kababaihan. Pinupulot ko rin ‘yan,” sambit naman ni Omeng.
Bilang tip naman sa kalalakihan, ayon kay Robin, huwag daw mag-sad story sa babae. Kailangan din ng sense of humor.
“Nu’ng nakulong kami, doon ko nakita na ang mga kababaihan, may sympathy sa lalaking malungkot na ang buhay, ‘yung sympathy ng babae, malakas makabihag ‘yan. Kaya si Kuya Rommel, may prinsipyo ‘yan eh. Huwag magbawas. Magdagdag!” deklara ng Action King.
Eh sino naman sa kanila ang mas maraming nilambing na babae?
“Ahh, si Kuya Rommel,” turo ni Binoe sa kuya.
“Ako, ako! Ha! Ha! Ha!” sabi ni Omeng.
“Pati sa pag-ibig, siya po ang sinusundan ko. Sa akin po, seryoso po, wala po inagrabyadong babae si utol! ‘Yan po ang nakita ko sa kanya. Ang babae po sa kanya ay responsibilidad! Kasama ‘yan sa pagkalalaki eh. ‘Yung marunong kang umako ng responsibilidad! Ang babae kasi, responsibilidad ‘yan. Paligayahin mo sa anumang aspeto ng buhay!” deklara ni Robin.



