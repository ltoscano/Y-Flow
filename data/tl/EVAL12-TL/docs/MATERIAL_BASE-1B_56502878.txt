KILALANIN! ANTI-RED TAPE CZAR NI PDIGONG By Boyet Jadulco July 13, 2016
Umaabot sa P140 bilyon kada taon ang nawawalang kita dahil sa talamak na red tape sa gobyerno kung kaya’t umapela ang isang senador na palawakin ng administrasyong Duterte ang sakop ng pagbabawas ng rekisitos mula sa gobyerno.
Hindi kuntento si Sen. Ralph Recto sa pagtalaga kay Department of Finance (DOF) Undersecretary Gil Beltran bilang anti-red tape czar, dahil sakop lang niya ang Bureau of Internal Revenue at Bureau of Customs
“We want someone with a bureaucracy-wide mandate. Kasama national and local, pati ang government corporations,” giit ni Recto. Kung hindi magtatagumpay ang gobyerno sa kampanya laban sa red tape, posibleng manatili sa P140 bilyon kada taon ang ‘opportunity losses’, base na rin sa isinagawang pag-aaral ng World Bank (WB) noong Oktubre 2015.
“If we incur heavy losses from vehicular traffic, ganoon din sa slow movement of papers,” ayon sa senador.
Nagpahayag din ng pagdududa si Recto kung papayag ang ibang local government units(LGUs) sa pagbawas ng mga rekisitos dahil ito ang pinagmumulan ng kanilang kita kada taon.
Si Beltran ay naging Finance undersecretary simula noong 2005 at naging chief economist.

Nag-umpisa itong researcher sa department noong 1978.
Nagtapos si Beltran sa University of the Philippines School of Economics noong 1977 at nag- masters sa Economics sa University of Colorado at William College.
Nangako si Pangulong Rodrigo Duterte na aalisin niya ang red tape sa gobyerno.



