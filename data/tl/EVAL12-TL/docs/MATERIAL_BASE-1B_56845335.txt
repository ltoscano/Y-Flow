Must-win ang PSL-F2 Logistics By Elech Dawa October 20, 2016
Top two teams lang sa bawat grupo ang sasampa sa semifinals pagkatapos ng preliminary round ng FIVB Womenâ€™s Club World Championship.
At dahil yumuko sa unang asignatura, must-win ang PSL-F2 Logistics na sikwatin ang panalo kontra Pomi Casalmaggiore para manatili ang asam na umentra sa susunod na yugto sa Pool A. Lugmok din sa unang laro ang 2016 European champions Pomi Casalmaggiore.
Luhod sa tatlong sets ang PSL-F2 Logistics Manila sa 2016 South American champions at powerhouse Rexona-Sesc Rio, 25-15, 25-13, 25-20 noong Miyerkules sa Mall of Asia Arena, hilahod ang Pomi Casalmaggiore sa Eczacibasi VitrA Istanbul 17-25, 18-25, 15-25.
Pitong local players at pitong foreign netters ang bumubuo ng PSL-F2 Logistics Manila.
Sina skipper Rachel Anne Daquis, Jovelyn Gonzaga, Jaja Santiago, Kim Fajardo, Mika Reyes, Ces Molina at Jen Reyes ang mga Pinay spikers, imports sina Stephanie Niemer at Lindsay Stalzer ng United States, Lynda Morales ng Puerto Rico, Tichaya Boonlert ng Thailand, Yuri Fukuda ng Japan, Yevgeniya Nyukhalova ng Ukraine at Ekaterina Krivets ng Russia.
Solo sa top spot ng Pool B ang Volero Zurich (2-0) matapos pasukuin ang Hisamitsu Springs (0-2) 25-19,25-15, 25-17 kahapon.



