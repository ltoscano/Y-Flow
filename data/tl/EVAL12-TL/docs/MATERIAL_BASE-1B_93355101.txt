AlDub movie,dinudumog ng mga oldies!
By Rose Garcia July 15, 2016 Hindi na kami magugulat kung napakaraming beses na mapapanood ni Maine Mendoza ang kauna-unahang pelikulang pinagbidahan niya, ang Imagine You & Me na kasalukuyang pinipilahan ngayon sa mga sinehan sa rami ng naka-schedule na block screening.
Bukod sa premiere night, sa first day showing nito ay muling nanood si Maine sa Trinoma Cinema kunsaan, ang mga kasama niya ay ang staff ng Triple A at ilang staff ng Eat Bulaga.
Obviously, very proud at very happy si Maine sa naging resulta ng pelikula na umaani naman ng mga papuri sa mga nakapanood na nito. Hindi talaga binigo ni Direk Mike Tuviera ang lahat ng nag-aabang ng first lead roles nina Maine at Alden Richards. Alam mong hit at tinatangkilik at inaabangan talaga ng mga manonood ang movie dahil sa kahit na anong sinehan ngayon, halos puno ito. At ang mga nanonood ay hindi lang mga bata, kahit anong edad mula bata hanggang sa matanda at kahit anong antas din ng pamumuhay.
Habang isinusulat namin ay wala pang saktong figure ng first day gross, pero may balitang mahigit sa P30 million daw without padding ang first day nito.
Bukas, July 16 ang saktong first anniversary ng AlDub at ang tagumpay ng kanilang pelikula ang isa sa pinakamagandang regalo kina Maine at Alden at validation ng kanilang kasikatan.



