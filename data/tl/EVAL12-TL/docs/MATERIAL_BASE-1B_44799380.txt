HOODLUMS IN GOVERNMENT

MINSAN ay tinawag ni Erap Estrada ang mga huwes at mahistrado na hoodlums in robes.
May basehan ang paratang ni Erap. Kay raming huwes at mahistrado ang sabit sa mga kasong kriminal, karamihan ukol sa suhulan.
Ngunit kakaiba ang kaso ngayon ng mga mahistrado ng Supreme Court. Pinaiimbestigan sila ng Malakanyang, Bureau of Internal Revenue at Congress.
Baka sa susunod ay ang National Bureau of Investigation (NBI) na mismo ang mag-imbestiga sa justices ng Supreme Court.
Nangunguna sa kampanya laban sa mga mahistrado ay si Ginoong Noynoy Aquino na humihingi ng statement of assets, liabilities and net worth (SALN) na ang layunin ay alamin kung totoo ang nilalaman ng kanilang SALN.
Ito’y matapos ma-declare ng SC na unconstitutional at iligal ang mga probisyon ng PDAF at DAP na ang halaga ay bilyon-bilyong piso na ipinagkaloob ni Noynoy sa mga mambabatas at mga ahensya ng gobyerno.
Ang depensa ni Noynoy sa pagiging unconstitutional ng PDAF at DAP o pork barrel ay ginawa raw niya ang PDAF at DAP in good faith.
Ano naman kaya ang magiging palusot ng SC sa posibleng may mali sa kanilang SALN?
Good faith din kaya ang magiging alibi ng SC?
May kasabihan na the end does not justify the means at sa kaso laban sa SC, baka bad faith naman ang dahilan kaya si Noynoy at kanyang mga kasamahan ay gigil na gigil sa SC?
Ano kaya ang layunin ng Palasyo sa imbestigasyon sa mga namumuno ng SC? Isa lang ang dahilan na aking nakikita, ang ma-impeach ang mga mahistrado at matanggal sila sa puwesto.
May babala noon si Noynoy sa mga mahistrado.
Sa banggaan ng Executive Department at ng judiciary, baka makialam ang third at co-equal branch na legislative department, na karamihan ay involved din sa maling paggamit ng PDAF at DAP.
At ‘yan nga ang nangyari. DEEP FRIED/Raul Valino



