I KNOW BETTER!: Arnel P., ratsada pa rin sa The Journey!
65 concerts a year, ha!
By Jun Nardo October 18, 2016 Ngayon pa lang, binibili na agad ang concert na Powerhouse na unang venture sa concert production ng Lucky 7 Koi Productions, Inc. Tampok dito ang world-class performers na pinangununahan ni Arnel Pineda kasama ang female-singing group na The 4th Impact, Michael Pangilinan at Morissette Amon, na sa October 28 mapapanood sa The Theater ng Solaire Resort & Casino.
Ayon sa isa sa board of directors na si Atty. Lozada, hindi nila ito ginawa kahit na nga sigurado nang babalik ang investments nila at wala na silang pagod sa pagbebenta.
Tinanggihan ng grupo nila ang offer dahil hindi lang ang kumita ang layunin nila sa pagpu-produce kundi makatulong din sa nangangailangan. Unanimous ang decision ng directors na kunin nila si Arnel. Nang may nag-suggest na kunin nila ang The 4th Impact na gumawa ng pangalan sa UK’s X Factor kahit hindi nila kilala, aprubado agad silang lahat.
“Smooth-sailing ang simula namin up to now. Walang problema at walang kumukontra sa suggestions ng bawat isa,” pahayag ni Atty. Lozada.
Unang sabak naman ng magkakapatid na Mylene, Irene, Almira at Celina sa isang concert sa bansa ang Powerhouse. Pero nalibot na nila ang buong London para sa series of concert.
“We are very excited dahil ito ang pagbabalik namin sa Philippines.

This will be parang first concert na gagawin namin dito. Sa pagkakalam ng iba, we’ve been performing in London, UK, this time, very excited kami na ma-share sa aming kababayan kung anuman ang puwede naming ma-share sa inyo,” pahayag ng isa sa magkakapatid.
“From X Factor, siguro medyo nag-grow pa po kami.

Abangan nila. Mature po in terms of performance,” saad naman ng isa sa kanila.
Alam ng lahat na si Arnel ang lead singer ng grupong The Journey. Sa loob ng isang taon, 55-65 shows ang ginagawa niya. Kaya naman matapos ang ilang taong pagiging lead singer ng grupo, kapang-kapa na niya ang audience sa abroad at ang Pinoy concert goers.
“Wala na pong difference this time. Before, yes, there is a big difference. Kasi mas, parang nag-open up na ang mga crowd dito. Hindi na namin sila, o basta timid na lang. Mas nai-express na nila ang sarili nila.

“If they enjoy you, talagang nakikipag-interact sila. Pero pag hindi, you will see that they are not happy on their face. Kaya ano na rin eh. Kaya kailangan, mag-work kami harder. We have to make sure that the people watching our show will have the best time of their lives,” rason ni Arnel.
“For us na bago pa lang, siguro, since ito ang pagbabalik namin dahil galing kami sa London, mas may more pressure po pag Filipinos ang crowd. Alam naming nasa bansa kami ng maraming magagaling na talents. ‘Yun nga po, mas kailangan namin i-level up ‘yung performance.
“Kasi ang Filipino audience para sa amin, napakahirap i-please. The more na ngumingiti at pumapalakpak sila, the more na nasasabi naming nagagawa namin ang aming trabaho. So may difference po dahil alam ng Filipino kung sino ang magaling na performer. Nakaka-challenge para sa aming magkakapatid,” katwiran ng isa sa magkakapatid.
After ng Powerhouse concert ni Arnel, balik uli siya sa abroad upang mag-concert. Then, by February 2017, kumpirmado na ang pagku-concert ng grupo niya sa bansa sa Mall of Asia Ground bilang bahagi ng kanilang Asian Tour.
“Wala na pong oras ng pahinga. I have to get rid of dairy products, milk, alak. I have to make sure I have to sleep 8-10 hours a day, with a show of one hour and forty five minutes, a show of five times a week, grabe,” sabi ni Arnel.
Bilang payo kay Michael na hinahangaan ang mataas na boses, “We have to continue what we’re doing eh.

Forward talaga. No hesitation. No stopping. Nasa puso mo ‘yan eh. Innate mo ‘yan eh. ‘Yun ang goal mo sa puso eh. Tapusin mo ang misyon mo and after matapos mo ‘yon, knowing human nature, we always aspire for more pag natapos mo ‘yung level na ‘yon. You go to the next level. Wala tayong satisfaction.
“Hopefully, we have to make sure that we are happy about our career,” paliwanag ni Arnel.
Magsisilbi namang front act ng Powerhouse concert si Mayumi na grand champion ng Jap-Pinoy Star Quest ng ABS-CBN, at ang T.O.M.S Band. Para sa ticket, tumawag sa Ticketworld 891-9999.
After Powerhouse, meron nang nakalinyang next production ang Lukcy 7 Koi Productions at nasa plano rin nila ang paggagawa ng pelikula.



