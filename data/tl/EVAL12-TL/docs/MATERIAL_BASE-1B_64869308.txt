PRANGKAHAN: Suot ng Pangulo ang bandila ng Pilipinas
By Ellen Tordesillas July 3, 2016 Dalawang maliit na bagay ang nakaagaw-pansin sa inagurasyon ng pang-16 na Pangulo ng Pilipinas noong Huwebes sa Malacañang sa pagkikita ng paalis na Pangulo, Benigno ‘Noynoy’ Aquino III, at papasok na Pangulo, Rodrigo Roa Duterte — ang pin sa kanilang kaliwang dibdib.
Naka-pin sa magandang barong ni Aquino ang kanyang yellow pin — na tingin ng marami ay simbolo ng kanyang administrasyon na namimili lang sa kanyang mga kamag-anak, kaibigan at mga taong kampi sa kanila. Sa administrasyong “Tuwid na Daan” ni Aquino, ang tingin ng marami ay kapag hindi ka nila kakampi, kaaway ka.
Kay Duterte naman, ang naka-pin sa kanyang walang burdang barong ay ang bandila ng Pilipinas. Sa kanyang talumpati, pagkatapos niya nanumpa, pinaalaala niya sa lahat na siya ay binoto para magsilbi sa lahat sa buong bansa. “I was not elected to serve the interests of any one person or any group or any one class. I serve every one and not only one,” dagdag niya. Nagustuhan ito ng marami. Sabi ni Leonardo Magno, dating miyembo ng Philippine National Police (PNP) Aviation Group: “Iyan ang tama. Tama para na lahat na Pilipino. Even to suggest that all Pilipino males wearing barong should have a Philippine flag pin, pinned in their barong. Also as part of every government offices uniform and that of AFP & PNP uniform. Just like after EDSA 1. A display of one’s nationalism/patriotism. Not a yellow ribbon. Never again mga ka-apohan ni Datu Lapu-lapu.”
Kaya lang tanong ni Victoria P. Garchitorena, isa sa mga advisers ni Mar Roxas at Leni Robredo, “Bakit hindi niya inimbita si Robredo sa kanyang inagurasyon.
Nanumpa na magkahiwalay sina Duterte at Robredo.

Hindi imbitado si Robredo sa Malacañang noong Huwebes. Sabi ni Gachitorena, “Is she not the second highest official of the country? Is she not Filipino?

Is his friendship with Bongbong so strong as to belie everything he said in his inaugural speech?”
May ilan na nagdepensa sa palaging pagsuot ni Aquino ng pin na yellow ribbon sa halip na bandila ng Pilipinas. Simbolo raw ‘yun ng pakikibaka laban sa diktaturya na pinangunahan ng mga magulang ni Aquino. Sabi nga ni Edwin Guillermo, “The yellow ribbon is a symbol of freedom.”
Sabi naman ni Guillermo Canlas, masyado raw binibigyan ng importansya ang pins.” Injecting useless & factually baseless meanings to pins by media just make the country even more pathetic in the eyes of the more mature-minded. Let the new President prove himself first without putting down the previous one who has served his country well. There’s no need to put down Aquino to brownnose Duterte.”
Iba naman ang paningin ni Gerry Del Rosario. Katulad ng marami napansin niya rin ang pins. “Small issue, but really with important implications. Who was he (Aquino) serving, his family or the country? What was he trying to preserve all these years, their family legacy or the Filipino.” Iba-ibang pananaw. Ang mahalaga ay malaya tayong nakagpagpahayag ng ating damdamin. Panatiliin natin ang pagiging mapagmasid sa mga nangyayari sa ating kapaligiran.



