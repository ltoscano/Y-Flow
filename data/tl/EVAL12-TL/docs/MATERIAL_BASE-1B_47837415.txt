DTI , hinihikayat ang mga mamamayan na samantalahin ang Diskwento Caravan

May 16, 2016

KIDAPAWAN CITY, North Cotabato, May 16 (PIA)- Hinihikayat ngayon ng pamunuan ng Department of Trade and Industry (DTI) dito sa lalawigan ang mga mamamayan na samantalahin ang Diskwento Caravan na isasagawa ng departamento simula sa Biyernes. Ayon kay DTI- North Cotabato provincial director Engr. Anthony Bravo, ang aktibidad ay malaking tulong sa mga mamamayan lalo na sa mga magulang. Sa pamamagitan ng Diskwento Caravan, sinabi ni Bravo na makabibili ang mga mamamayan ng mga murang gamit pang-eskwela tulad ng notebook, papel, lapis at iba pa. Sa caravan, hanggang 50 porsyentong diskwento mula sa orihinal na presyo ng mga produkto ang maaaring mabili. Magtatagal naman hanggang Linggo ang aktibidad na gagawin sa Kidapawan City Gymnasium na susundan naman sa iba-ibang mga bayan sa probinsya.
Layon ng Diskwento Caravan na matulungan ang mga magulang at mga mag-aaral na makabili ng mga murang gamit para sa pasukan. Ito ay taunang ginagawa sa pangunguna ng Department of Trade and Industry. (SJDuerme-PIA12)



