AYAW NI PNOY NA MA-ABOLISH ANG PORK

NANGAKO si PNoy na he would abolish the pork barrel pero he didnâ€™t.
Ang totoo pala ay gusto lang niyang baguhin ang pangalan ng pork pero naroon pa rin ang sistema.
Ang congressmen at mga senador pa rin ang in charge sa pork barrel.
Noong Martes, lalong napako ang pangako ni PNoy.
Sinabi niya sa Supreme Court na huwag ideklara na unconstitutional ang pork.
Si PNoy at ang mga congressman sa pamamagitan ng Office of the Solicitor General (OSG) ay nakiusap sa Korte Suprema na huwag tanggalin ang kinamumuhiang pork barrel dahil kawawa naman ang bayan.
Hindi ko na maintindihan si PNoy.
Sa tingin ko ay naaawa siya sa mga congressman at mga senador na mawawalan ng pork at hindi ang bayan na sinasabi niyang kanyang mga boss.
Ang tunay yata niyang boss ay ang mga magnanakaw na mga politiko at hindi ang bayan na nanakawan ng at least P10 billion.
Palabo nang palabo ang posisyon ni PNoy sa issue ng pork barrel.
Kung walang pork, sabi ng mga bata ni PNoy, paano na ang mga scholar at ang mga maysakit na walang pera?
Ang pangambang ito ng mga politiko ay walang batayan.
May pondo ang gobyerno para sa edukasyon pero sa halip na ibigay ang pera sa Department of Education (DepEd) at sa Commission on Higher Education (Ched) ay sa mga politician ito napupunta.
May pondo ang gobyerno para sa Department of Health (DOH) upang mapagamot ang mga dukhang may sakit pero sa mga politiko ito ipinagkatiwala.
Ang petition para ipagpatuloy ang pork barrel ay inihain sa Korte Suprema ng OSG on behalf of Executive Secretary Paquito Ochoa, Budget Secretary Florencio Abad and House Speaker Feliciano Belmonte.
Hindi ba at sila mismo ay kasangkot sa scam na ito na sinasabing kasangkot din si Janet Napoles?



