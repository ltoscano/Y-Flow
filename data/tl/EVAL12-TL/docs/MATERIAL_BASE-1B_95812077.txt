Tsansa sa F4 pinalakas ng Adamson By Ramil Cruz November 7, 2016
Games sa Myerkules, Nob. 9:
(The Arena-San Juan City) 2:00 p.m. – AdMU vs. FEU
4:00 p.m.

– AdU vs. UST
Nakabuelo pa ang Adamson University mula sa 10 points deficit upang magulantang ang titleholder Far Eastern University, 61-59, at lumapit sa isang panalo na lang upang makumpleto ang Final Four sa pagpapatuloy kahapon ng 79th UAAP men’s basketball tournament second round eliminations sa The Arena sa San Juan City. Kumahig ng 14 points at seven rebounds si Sean Manganti at tumuka ng 12 pts. si Robbie Manalang para sa back-to-back win ng AdU Soaring Falcons na kinapitan ang fourth spot sa 6-5 win-loss card kasabay sa paglagare sa seven-game winning run ng FEU Tamaraws na hindi natinag sa second sa 8-3.
Pero ang nakawalong puntos na si Jonathan Espeleta, anim sa fourth quarter, ang nagpalayo sa Adamson sa 58-51 mula sa three-point lead sa last 4:00 minutes. Katuwang niya si Simon Camacho sa pagpwersa kay Monbert Arong na ma-travelling violation sa end game tapos ilapit pa ni Raymar Jose ang Tams sa 59-60 sa final 30 seconds.
“I guess it’s our defense that really took control of our game,” ani San Marcelino-based hoopsters coach Franz Pumaren, na nadyeta ang mga alipores niya sa 40% shooting lang at pinagkomit ng 27 turnovers ang mga taga-Morayta.
“As we all know, at this stage we are looking at making the playoffs. We needed this type of game especially with the next games going to be tough for us,” hirit pa niya.
Si Jose lang ang nakabalikat sa opensiba ng FEU na may 16 pts. at nine boards.
Gaya ng Adamson, nakaresbak din ang University of the Philippines sa first round elims tormentor University of Santo Tomas, 74-69, para buhulan sa fifth spot ang idle National University sa 5-8 sa pagbabakasakali ang makahabol sa next.
Pinabalanda ng UP Fighting Maroons ang UST Growling Tigers sa 3-9 sa pagtuldok sa 19-game losing skid sa karibal na nabaon sa seventh spot, naging pangalawang kaswalidad sa eight-team league sa pagsama sa unang nategi na University of the East (2-10).

Ang iskor: First game
AdU 61 – Manganti 14, Manalang 12, Espeleta 8, Sarr 6, Bernardo 6, Tungcab 5, Ahanmisi 4, Mustre 4, Ochea 2, Camacho 0, Paranada 0, Chua 0, Ng 0.
FEU 59 – Jose 16, Tuffin 8, Arong 7, Inigo 6, Orizu 5, Trinidad 5, Dennison 4, Comboy 3, Roxas 3, Escoto 2, Bayquin 0, Ebona 0, Holmqvist 0, Denila 0.
Quarters: 9-17, 30-32, 46-44, 61-59.



