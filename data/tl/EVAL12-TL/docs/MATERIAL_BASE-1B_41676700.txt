WALANG PALAKASAN KAY BISTEK

MALAKI ang paniniwala ng mga opisyal at tauhan ng Quezon City General Hospital (QCGH) sa pamamalakad ni Quezon City Mayor Herbert Bautista sa kanyang nasasakupan at hindi ito nakukuha sa “padrino system.”
Kaya nga sa liham ng mga ito na ipinadala sa alkalde ng lungsod noong Mayo 30 sa pamamagitan ni City Administrator Aldrin Cuna, hinihiling ng mga ito na ang ipalit sa magreretirong director ng QCGH na si Dr. Antonio Cabigas ay si Dr. Josephine Sabando.
Bali-balita kasi na si Dr. Augusto Cortez, dating director ng Novaliches District Hospital (NDH) na naging bata-bata ng dating director ng QCGH, ay lumapit sa isang taong malapit sa puso ni Mayor Bautista upang maitalaga siyang officer-in-charge ng QCGH.
Ayaw ng mga tauhan ng QCGH at maging ng NDH na maupong OIC si Cortez sapagkat bastos daw ito na walang pakundangan na nilalam!!pasan lang ang mesang mga dapat daanan sa proseso sa panuntunan ng pagamutan.
Sabi nga ng mga taga-QCGH at NDH, madalas mag-utos nang mali sa kanyang mga tauhan sa pagamutan itong nasabing doktor at kapag pinaliwanagan na mali at kailangang dumaan sa hepe ng isang dibisyon, nagagalit ito at binabantaan ang mga tauhan.
Ipinagyayabang na siya ang awtoridad sa pagamutan kaya’t walang dapat na kumuwestyon sa kanyang desisyon kahit pa mali.
Ipinagyayabang din nitong si Dr. Cortez na malakas siya kay 4th District Congressman Feliciano “Sonny” Belmonte kaya tiyak na siya ang pipiliing OIC ng QCGH.
Ayon sa mga tauhan ng nasabing mga pampublikong pagamutan sa lungsod, malaki ang sampalataya nila kay Mayor Bistek sa usaping good governance lalo’t para sa kapakanan ng kanilang pagamutan.
Kaya nga iniendorso ng mga ito si Dr. Sabando na sapat ang kakayahan upang patakbuhin ang QCGH sapagkat halos mahigit isang dekada na ito sa pagamutan kaya’t kilala na ang kanyang katapatan, kakayahan, integridad at pagiging transparent.
“We do believe that Dr. Sabando has the traits of a leader sufficient enough to manage health facility efficiently and effectively,” ayon sa bahagi ng liham na ipinadala sa butihing alkalde ng lungsod.
“She is a home grown medical authority whose tasks expanded up to the administrative matters of the hospital, to which she has shown exemplary performance especially from the time the new building was put up and up to this time.”
Wala ring kapaguran si Dr. Sabando at hindi limitado ang oras sa pagseserbisyo, bukod pa sa kayang-kaya niyang magdesisyon para sa ikabubuti ng pagamutan at ng lahat.
Hindi katulad ni Dr. Cortez na sira-sira na ang mga gamit at pasilidad ng pagamutan ay sumasagot lang na walang pondo.
Lamang, hindi lumalapit sa mga kilalang matataas na opisyal ng pamahalaan itong si Dr. Sabando sapagkat mas nais nitong mapili siya dahil sa kanyang performance at hindi sa kung sino ang kanyang nilapitan.
Aba’y isang magandang katangian para sa isang leader.
Hindi katulad ng ilang umakyat sa tagumpay dahil sa padrino system at palakasan system.



