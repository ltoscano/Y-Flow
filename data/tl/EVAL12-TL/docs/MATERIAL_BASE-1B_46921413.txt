GUTOM, HIRAP, PAGKABUWANG: BUNGA NG KORAPSYON, SUHULAN

SINISIKMURA tayo, parekoy, sa lamig ngayon ng panahon.
Hindi basta kayang painitin at pawiin ng mainit na kape ang ating masamang pakiramdam.
Dito natin naalaala ang kalagayan ng libo-libong pamilya sa Zamboanga City na biktima ng giyera at nawalan ng tahanan.
Naalaala rin natin ang mga biktima ng bagyong Yolanda, kasama na ang mga biktima ng mga bagyong Sendog at Pablo.
Libo-libo hanggang ngayon ang walang tahanan o maayos na tirahan, bukod sa sila’y gutom at hirap na hirap.
Kaya naman, balewala ang aking nararamdaman kumpara sa kanilang nakaiiyak na kalagayan.
Ang masakit pa sa mga biktima ng Yolanda, parekoy, parami nang parami ang mga nasisiraan ng bait.
At ngayong naririto na naman ang mga bagyo, baha at storm surge, muling nananariwa sa kanilang buhay ang lupit ng kalamidad.
At tiyak na darami pa ang mga mabubuwang sa tindi ng kanilang mga karanasan sa kamatayan, sa pagkabalo at pagkaulila, sa kawalan ng hanapbuhay at kakambal nitong mga gutom at paghihirap at kinabukasang walang nakaaalam kung saan patutungo.
King-ina, parekoy, habang nagaganap ang lahat ng ito, lulong na lulong naman sa korapsyon, pandarambong at pamumulitika ang mga hijo de putang opisyal ng gobyerno.
Ni isa nga sa kanila ay walang nagsisingit ng panahon para bisitahin man lang ang mga biktima ng kalamidad.
‘Yang magbantay sa impeachment ni PNoy at maghugas kamay ang kanilang inaatupag.
May nananawagan sa mga matatakaw sa Disbursement Acceleration Program na magsauli ng napagtatatanggap nilang DAP.
Pero akalain ba nating wala na umanong pondo rito at nagastos na ang lahat.
At “in good faith” daw sila sa paggastos ng kanilang DAP, kabilang na ang P1.1 bilyong ipinansuhol sa mga senador para i-impeach lang nila ang minalas na si ex-Chief Justice Atong Corona.
Sino ang maniniwala sa mga hijo de putang ito na “in good faith” at wala ni singkong duling silang ibinulsa o nilustay?

Kayo riyan sa Malakanyang, napakabilis ninyong gumastos o magpakawala o manuhol gamit ang salaping-bayan, gaya ng P177B DAP.
Pero hanggang ngayon, king-ina, nanatili sa kawalan at kinabukasan ang mga biktima ng kalamidad sa kagagawan ninyo.



