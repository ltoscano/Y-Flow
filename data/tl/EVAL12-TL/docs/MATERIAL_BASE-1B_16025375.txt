Mbala is UAAP Season 79 MVP By Elech Dawa November 19, 2016 Gaya ng inaasahan, nasikwat ni Ben Mbala ang Most Valuable Player award sa UAAP Season LXXIX seniors basketball tournament.
Humakot ang La Salle slotman ng 92.4286 statistical points base sa report ng leagueâ€™s statistics provider Imperium Technology na ginamit para mabilis malaman kung sino ang nangunguna sa highest individual honor.
Malayong segundo sa MVP race si Papi Sarr ng Adamson, may 69.8751 SPs. Tumersero sa statistical race si Jeron Teng ng La Salle na may 57.3333 SPs, fourth place si Paul Desiderio ng University of the Philippines, (55.1429 SPs.) at fifth si Raymar Jose ng Far Eastern University, (53.6429 SPs.).
Kahit swak sa top five sa statistical race sina Mbala, Sarr, Teng, Desiderio at Jose, ang league host University of Santo Tomas pa rin ang may final say kung sino ang magwawagi sa Mythical Five.
Hawak ni Mbala ang unahan sa scoring, rebounding at blocks na may averages na 20.6 points, 16.0 rebounds at 2.4 blocks.
Sasandalan ng Green Archers si Mbala para masungkit nila ang UAAP crown.



