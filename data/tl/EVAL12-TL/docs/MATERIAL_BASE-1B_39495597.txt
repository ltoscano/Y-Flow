HOY! KUNG WALA KANG ALAM TUMAHIMIK KA!!!

SA isyu ngayon na lumalabas tungkol sa rice smuggling ay nakasentro kung sino ba itong damuhong si ’David Tan.’
Hindi na tayo nagtataka kung isa sa mga bumabatikos ngayon ay ang militanteng lider ng ‘Sanlakas’ na si Argee Guevarra.
Alam n’yo ba ang Sanlakas? Ito ‘yung grupong itinayo noong Dekada ‘80 ng pinaslang na CPP-NPA leader na si Felimon ‘Ka Popoy’ Lagman at ngayon ay pinamumunuan na ni ‘Ka Argee.’
Sa mga bali-balita ay pinatahimik ni Rosendo So, pangulo ng SINAG (Samahang Industriya ng Agrikultura) si Guevarra matapos nitong sabihin na isa lang “multo” si David Tan na gawa-gawa lang ng tinawag niyang ‘Quezon Mafia’ na ang “Godfather”ay walang iba kundi si DA Sec. Proceso Alcala.
“Kung hindi mo (Agree) kilala si David Tan, maling sabihin na isa siyang ‘fictitous character’, ito ang kontra-sopla ni So.
In short, parang nilalako ni Agree sa media na “pinalutang” lang ng kampo ni Sec. Alcala itong si David Tan upang ilayo ang isyu ng smuggling sa ahensiya nito.
Sa puntong ito ay may katwiran ang SINAG leader sa sinabi nito. Kahit sino pang mga batikang imbestigador sa NBI/DOJ at kahit si ex-AFP chief of staff at ngayon ay Bureau of Customs Deputy Commissioner for Intelligence Jessie Dellosa ay hindi nila makumpirma kung sino ba talaga ang “totoong” David Tan.
Sa mga lumalabas na obserbasyon, matagal nang may “masamang tinapay” itong si Agree sa DA/NFA, partikular na kay Sec. Alcala, at patunay ang sandamakmak na kaso, kasama na ang plunder na isinampa n’ya sa Ombudsman.
Ewan natin kung ano talaga ang motibo nitong si Agree para um-Agree tayo sa kanya.
Mantakin n’yo, kahit sa DOJ ay may inihain ding reklamo si Agree laban kay Sec. Alcala.
Personal motive ba ang tawag dito o baka naman…



