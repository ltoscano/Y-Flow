
Mahal na mahal pala ni Erap ang Manila vendors

Posted by: hataw tabloid
on January 13, 2015
in Bulabugin

Nagkainitan sina dating vice president Noli De Castro at ex-president and convicted plunderer Joseph “Erap” Estrada hinggil sa isyu ng mga vendor na nakapuwesto sa bisinidad ng Quiapo Church.
Iminungkahi kasi on-air ni kabayang Noli De Castro na ‘walisin’ muna ang mga vendor sa paligid ng simbahan nitong nakaraang Traslasyon lalo na ‘yung may mga tindang ginagamitan ng stick na pantusok para maiwasan raw ang magkasakitan.
Mukhang biglang tumigas daw ang bigote ni Erap at tila nagpahiwatig na kawawa naman daw ang mga vendor.
Aba ‘e malambot pala ang puso ni Mayor sa mga vendor. Kaya siguro ‘yung mga nasa Divisoria ay pinagawaan niya ng HAWLA at KONTRATA at ‘yung nasa bisinidad ng Aroceros ay pinagawan niya ng TENT (TOLDA) na orange.
Kaya hayun, imbes madagdagan ang kita ng vendors, mas malaki pa ang kinita ng mga naniningil sa upa umano ng HAWLA at TOLDA.
Sabi nga ng mga vendor na nakausap natin, ngayon lang daw sa panahon ni Erap sila dumanas ng sobrang hirap sa kanilang hanapbuhay dahil sa sandamakmak na tara y tong!
Kakaiba raw talaga ang pagmamahal ni Erap sa mga vendor.
Parang friends with benefits lang ‘yan ‘di ba?
Ano sa palagay mo Vice Mayor Isko Moreno?



