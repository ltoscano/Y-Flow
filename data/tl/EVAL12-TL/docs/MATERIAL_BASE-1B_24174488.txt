SAAN KAYO HUMUHUGOT NG KAPAL NG MUKHA!

KUMAKALEMBANG pa hanggang ngayon sa aking pandinig ang inilitanya ni Pangulong Aquino isang araw bago isinagawa noon ang malawakang protesta ng taumbayan kontra sa PDAF.
“Dahil sa mga napaulat na anomalya sa pagsasagawa ng mga proyekto kaya ibinabasura na natin ‘yang PDAF.”
‘Yan, parekoy, ang “televised” na pahayag ni PNoy habang pinanonood ng milyon-milyong Filipino sa buong mundo.
Sa totoo lang, ‘yung pahayag ni PNoy na ibinabasura na niya ang PDAF ang siyang dahilan kaya hindi naabot noon ang isang milyong target ng mga nagpoprotesta.
Dahil marami ang naniwala sa salita ng Pangulo kaya hindi na sila sumali sa rally.
Ilang araw ang lumipas, naglabas ng TRO ang Korte Suprema habang dinirinig ang mga petisyon na tuluyan nang ideklara na “unconstitutional” ang hinayupak na PDAF.
Dahil d’yan ay dumepensa ang pamahalaan at nakiusap sa SC na alisin na ang nabanggit na “Temporary Restraining Order.”
Tumpak, parekoy, si SC Senior Associate Justice Antonio Carpio.
‘Di ba inalis na ng Pangulo ang PDAF? Eh, ano pa ang problema ng gobyerno?
Dito na nagkabistuhan, dahil inamin mismo ng Solicitor General na hindi naman pala talaga ibinasura ni PNoy ang PDAF!
Tsinubibo, binulatsing o inuto lang pala ni PNoy ang kanyang mga Boss doon sa kanyang pahayag na ibinabasura na niya ang PDAF!
Grrrrrr, nagawa mo ‘yun, mahal na Pangulo?
Sandamakmak na tao sa buong mundo ang nanonood sa iyo habang naglilitanya ka sa telebisyon, eh, kaulaanan lang naman pala ‘yung mga narinig namin!
Susmaryosep! Natatandaan pa ba ninyo, parekoy, ang tanong dati ni PNoy sa kanyang SONA . . “Saan kayo humuhugot ng kapal ng mukha . . .?”
Heto pa ang isa.
Sa kanyang unang SONA ay inurirat ni PNoy ang mga kade-monyohan ng pamahalaan ni GMA.
Kasama sa kinastigo ni PNoy ay ang naglalakihang allowances ng tropa ni Pandak sa ilang GOCC.
Na habang naghihirap ang bayan ay nagtatamasa pala sa milyones na allowance ang mga kampon ni Arroyo.
Pero sumambulat kamakailan ang milyones na bonus na tinang-gap ng mga opisyal ng SSS sa kasagsagan ng pahayag ni PNoy na kailangang itaas ang SSS con-tribution dahil kulang ang pera ng nasabing ahensya!
King-ina talagaaaaa!
Kung ang pangungurakot, kasinungalingan at kapal ng mukha na nalikom nina GMA sa halos sampung taon sa posisyon ay nilag!!pasan pa ng tropang PNoy sa mahigit tatlong taon lang nila sa Palasyo . . .
Sino ang mas matindi?



