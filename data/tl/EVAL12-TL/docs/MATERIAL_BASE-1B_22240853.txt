
IBALIK SI KAP. EDDIE RAYMUNDO

DIYAN sa lalawigan ng Quezon, partikular sa Barangay Pahinga Norte, bayan ng Candelaria,
maiinit na pinag-uusapan ang darating na Brgy. election.
Sa umpukan ng mga residente, tema ng usapan ang, anila’y bagsak na peace and order sa kanilang barangay dahil umano sa lumalalang kaguluhan.
Isa sa dahilan kaya raw ‘di tumatahimik ang kanilang barangay ay ang ‘di masawa-sawatang bentahan at gamitan ng salot na drogang shabu.
Sinisisi nila ang kawalan ng liderato ng kasalukuyang pamunuan ng kanilang barangay sa animo’y lantarang drug trading sa nasabing barangay.
Kaya ang sigaw nila “Ibalik si Kap. Eddie Raymundo” na dating kapitan at maayos na nagsilbi ng maraming taon bilang chairman ng Brgy. Pahinga Norte.
Sa kanyang panahon, ‘di umano umaabuso ang mga tanod, ‘di gaya ngayon na isinusuka ang mga ito dahil daw abusado sa kanilang mga tungkulin.
Isang pangyayari na ‘di raw masikmura ng mga residente ay ang panggagahasa kamakailan sa 7-anyos na bata ng tatlong adik sa barangay.
Nakalulungkot man pero ‘yan ang isang masamang halimbawa na resulta, anila, ng pagbebenta ng boto sa nakaraang Barangay election.
Kaya sana matauhan na tayo sa darating na halalan, piliin ‘yung may matatag at may malasakit na klase ng liderato sa ating mga barangay, bulalas nila.
P2.89M TULONG NG KAMARA
Tumataginting na P2.89 million ang matatanggap ng mga kaba-bayan natin sa Zamboanga City mula sa 289 miyembro ng Lower House.
Tig-sampung libo ang ambag ng bawat kongresista na ibabawas sa kanilang suweldo bilang tulong-pinansyal sa mga nasabing lungsod.
Malaking halaga ang kinakailangan para sa rehabilitasyon ng mga nasirang bahay,
imprastraktura at kabuhayan sa Zamboanga City dahil sa kaguluhan doon, ayon kay Marinduque Congw. Regina Reyes.
Dahil sa magandang layunin, pinangunahan ni Rep. Reyes ang mga kapwa neophyte lawmakers na lumagda sa HB – 303 na humi-himok sa bawat kongresista na mag-ambag para sa financial assistance sa Zamboanga City.
Excellent gesture…dapat puriin si Speaker Sonny Belmonte at ang buong Kamara sa aksiyon nilang ito.



