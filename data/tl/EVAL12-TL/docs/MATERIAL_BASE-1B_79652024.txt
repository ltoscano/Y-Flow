UST, NU kampeon sa UAAP taekwondo By Elech Dawa October 27, 2016
Patuloy ang pamamayagpag ng University of Sto. Tomas sa UAAP taekwondo tournament, sinikwat ang pangatlong sunod na men’s crown sa Season LXXIX sa Blue Eagle Gym Martes ng gabi.
Hinablot naman ng National University ang kauna-unahang women’s title matapos ang six-match elimination round sweep.
Nilaktawan ng Growling Tigers ang University of the East 4-3 at University of the Philippines 6-1 sa final day para tapusin ang season sa 5-1 record. Lumapa naman ang Bulldogs ng five wins sa six bouts matapos ungusan ang De La Salle at ilampaso ang Ateneo 7-0.
Iniuwi ng Tigers sa Espana ang 14th men’s crown overall. Pasimuno sa arangkada ng UST si middle-heavyweight Aries Capispisan na tinanghal na season MVP.
“Sobrang ganda ng mga challenges na ibinibigay ng mga teams. Pantay-pantay na ang UAAP, so every year we have to push further,” ani Capispisan.
Nasikwat ng Tigresses ang runner-up sa pangatlong sunod na season matapos itarak ang 4-2 overall card via 6-1 victory sa deposed champion Lady Warriors at 4-3 panalo kontra Lady Archers.
Tinulungan ni Rookie of the Year Pauline Lopez na isampa ang Ateneo sa first-ever podium finish nang tumapos sa third place.
Hari pa rin ang UE sa juniors division.



