PhilHealth coverage ng mga indigents at sponsored members pinalawig

January 08, 2016 LUNGSOD NG KORONADAL, South Cotabato, Ene. 8 (PIA) — Magpapatuloy na matatamasa ng mga indigent at sponsored members ng PhilHealth ang kanilang health insurance hanggang sa Disyembre 31, 2016. Ito ay matapos pinalawig ng PhilHealth and kanilang coverage. Kalakip sa na-extend ng PhilHealth insurance coverage ang mga mahihirap na miyembro na sakop ng Pantawid Pamilyang Pilipino Program (4Ps) at Modified Conditional Cash Transfer Program members (MCCT). Makikinabang din ang mga sponsored member sa ilalim ng mga programang sumasakop sa Payapa at Masaganang Pamayanan (PAMANA), Revolutionary Proletarian Army (RPA), Cordillera People’s Liberation Army (CPLA), Moro National Liberation Front (MNLF) and Communist Party of the Philippines/ New People’s Army/ National Democratic Front (CNN). Samantala, mapapakinabangan din ng mga miyembrong itinala sa ilalim ng International Labor Organization (ILO) hanggang katapusan ng Hunyo batay sa memorandum na pinirmahan ni Executive Vice President and Chief Operating Officer Ramon F. Aristoza, Jr. noong ika-23 ng Disyembre. Nilinaw naman ng PhilHealth na hindi sakop ng renewal and mga expired members na walang dependents at mga miyembrong dati nang nagbago ang membership category. (DEDoguiles-PIA12)



