Poster making contest, handog ng DENR sa Env’t Month celebration

June 24, 2016 Ben Moses Ebreo

BAYOMBONG, Nueva Vizcaya, July 24 (PIA) – Magsasagawa ng isang poster making contest ang mga kawani ng Department of Environment and Natural Resources (DENR) sa susunod na buwan bilang isa sa mga handog na programa para sa selebrasyon ng Environment Month. Ani Forester Marlon Agnar, provincial environment and natural resources officer, layunin nitong maitaas ang kaalaman ng mga kabataan hinggil sa pagbibigay ng kaukulang proteksiyon sa kapaligiran at likas-yaman. Ang poster making contest sa July 7 ay bukas sa mga mag-aaral ng elementarya at high school sa mga pampublikong paaralan sa lalawigan. Ang tema ng selebrasyon at ang poster making contest ay “Go Wild for Life: Combat Biodiversity Loss”. Ang patimpalak ay isasagawa sa Community Environment and Natural Resources Office (CENRO) sa barangay Darapidap, sa bayan ng Aritao.

Ang poster making contest ay suportado rin ng Department of Education (DepEd), International River Foundation (IRF) at OceanaGold Philippines, Incorporated (OGPI). (ALM/BME/PIA 2-Nueva Vizcaya)



