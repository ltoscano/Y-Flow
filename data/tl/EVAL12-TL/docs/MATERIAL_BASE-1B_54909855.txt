
Pagsugpo sa sakit na dengue itinataguyod sa Kabacan

August 19, 2016

KABACAN, North Cotabato, Ago. 19 (PIA)- Patuloy na itinataguyod dito sa bayan partikular sa Barangay Poblacion ang mga hakbang sa pagsugpo sa nakamamatay na sakit na dengue.

Ito ay matapos tumaas ang kaso ng naturang sakit sa lugar.

Batay sa datos ng Rural Health Unit, umabot na sa 70 kaso ng dengue ang naitala simula Enero hanggang Hulyo ngayong taon.

Kaugnay nito, inirekomenda ni Disease Surveillance Coordinator Honey Joy Cabellon ng RHU- Kabacan na lalo pang palakasin ang kampanya kontra dengue sa pamamagitan ng malawakang paglilinis.

Samantala, patuloy naman ang isinasagawang fogging operation ng pamunuan ng Poblacion sa iba-ibang bahagi ng barangay lalo na sa mga paaralan at iba pang pampublikong establisiemento.

Maliban sa Poblacion, may mga matataas na kaso din ng sakit na dengue ang naitala sa mga barangay ng Kayaga, Aringay, Osias at Katidtuan. (SJDuerme-PIA12/RBe√±ez-DXVL News)



