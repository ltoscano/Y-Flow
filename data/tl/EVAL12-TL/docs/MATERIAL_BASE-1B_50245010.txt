Aly, nag-propose na kay KC sa Paris?
IG nina KC-Aly, bumaha ng puso sa tamis ng lambingan…
By Dondon Sermino November 17, 2016
Tuluy-tuloy lang ang lambingan nina KC Concepcion at Aly Borromeo. Marami nga ang kinikilig sa mga photos na pinu-post nila sa kanilang mga Instagram accounts, lalo na kay Aly, na very open nga sa pagmamahal niya sa dalaga nina Sharon Cuneta at Gabby Concepcion.
Sa tantiya ng netizens, nu’ng Nov. 4 pa umalis ng ‘Pinas sina KC at Aly para sa kanilang European tour. Una nga nilang pinuntahan ang Paris, ang lugar na naging malaking bahagi ng buhay ni KC.
Sulit na sulit nga ang bakasyon ng magdyowa sa Europe. Nagawa ni KC na tuparin ang isa sa mga nakasulat sa kanyang bucket list, tulad ng panunood ng football. Super-enjoy nga si KC na nanood ng football kasama si Aly, na pinasalamatan niya na nag-push sa kanya na manood sila ng football. Binalikan din ni KC ang mga restoran na madalas niyang kainan noon, at iba na nga lang ngayon, dahil kasama na niya ang love niyang si Aly, kaya for sure, mas masarap ang panlasa niya sa pagkain na paborito niya.
Isa-isa ring binalikan ni KC ang mga lugar na madalas niyang dalawin noon, at siyempre, mas maganda ito ngayon, at mas na-appreciate niya, dahil kasama nga niya ang boyfriend niya.
Sa ngayon, base sa IG posts nina KC at Aly, parang sa Italy naman sila nagliliwaliw. Namasyal sa Milan, nagpunta na Florence.
Well, umuulan ng ‘puso’ ang wall nina KC at Aly sa mga comments ng mga fans nila, at ng mga kaibigan, at mga kamag-anak na rin. Lahat sila ay super-happy para sa ‘pagmamahal’ na nararamdaman ng dalawa sa isa’t isa.
Ang hiling nga ng lahat, sana’y magkatuluyan na sila. Sana ay silang dalawa na nga. Sana ay sa kasal mauwi ang lahat.
Eh, lalo na ngayon na parang duda nga ang ibang followers ni KC na baka nag-propose na si Aly kay KC, habang nasa Paris sila? Well, alamin natin ‘yan once na makabalik na si KC sa ‘Pinas.



