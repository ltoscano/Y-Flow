
GIGINHAWA ANG MGA MIYEMBRO NG PAG-IBIG

NAKAHANAP muli ng paraan ang Pag-IBIG Fund para patuloy paghusayin ang kanilang serbisyo sa 13.8 milyon miyembro sa buong daigdig, sa pamamagitan ng pagsosyo ng Pag-IBIG sa ilang establisimiyento para mas mapadali ang proseso ng pagbabayad.
Giginhawa ang mga employer sa kanilang obligadong bayarin, pati na rin para sa miyembro sa pagbayad ng kanilang Housing Loan (HL) at indibidwal membership savings (MS).
Ang mga miyembro ay may iba’t ibang paraan sa pagbabayad, ito’y sa pamamagitan ng over-the-counter, online transaction, paggamit ng “credit card” o ng “mobile phone”.
“Ipagpapatuloy na Pag-IBIG ang paghahanap ng modernong teknolohiya para magamit ng mga miyembro at lalong mapahusay ang aming serbisyo. Ang direktiba ni Pag-IBIG Board Chairman Vice President Jejomar C. Binay ay ang paggamit ng makabagong likhang solusyon ng pagbabayad, makapantay sa pribadong sektor at hindi isinasakripisyo ang kalidad ng serbisyo sa ating mga miyembro. Ang pagdaragdag ng mga paraan na ito ng pagbabayad para sa aming mga miyembro ay isang malaking hakbang ng Pag-IBIG,” pahayag ni Pag-IBIG President Atty. Darlene Marie B. Berberabe.
Ang Member-borrowers ay maaaring na magbayad ng kanilang mga “HL bills” sa kahit anong mga Bayad Center outlet, SM Business Centers (kasama na rin ang Hypermarket at Savemore), mga sangay ng Land Bank at Metrobank. Maaari din silang magbayad sa kahit anong MBTC’s ATM machines, o sa pamamagitan ng “mobile payment” gamit ang SMS at pasilidad ng “internet”, kung sila’y may account sa MBTC.
Maaari din gamitin ang cellphone sa pamamagitan ng “Globe Gcash”, isang opsyon na maaaring gamitin 24/7 ng mga Globe subscribers.
Maaaring rin magbayad ng kanilang Membership Savings sa mga sangay ng Bayad Center at SM Business Centers, Hypermarket at Savemore sa buong bansa.
Ang mga miyembro ay maaari din gamitin ang kanilang mga VISA or Mastercard “credit card” para makapaghulog sa kanilang pagiging miyembro sa Pag-IBIG kada buwan.



