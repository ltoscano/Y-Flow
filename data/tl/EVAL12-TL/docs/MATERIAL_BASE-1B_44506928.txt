Pagsasanay sa mga BEI sisimulan sa Marso

February 04, 2016

LUNGSOD NG KORONADAL, South Cotabato, Peb 4 (PIA) â€“ Sisimulan ng Commission on Elections (COMELEC) ang pagsasanay ng mga Board of Election Inspectors (BEI) sa ikatlong linggo sa Marso. Ayon kay COMELEC-South Cotabato Provincial Election Supervisor Atty. Jay Gerada, inaasahang maihatid na sa lalawigan ang mga Voting Counting Machines na gagamitin bago pa ang takdang araw sa pagsasanay. Layon ng BEI training na ihanda ang mga gurong magsisilbi sa halalan upang maiwasan ang aberya sa panahon ng botohan.

Samantala, sa isyung maaaring magkulang ng mga gurong magsisilbing BEI dahil ginawa na itong boluntaryo, tiniyak aniya ng Department of Education 12 na may sapat na bilang ng mga guro na maglilingkod sa darating sa eleksyon.
Kung pagbabatayan ang bilang ng mga election precinct sa South Cotabato at General Santos City, mangangailangan ang COMELEC -South Cotabato ng 15,456 na gurong magsisilbing BEI.
May 5,152 na mga election precincts ang South Cotabato. Ang Board of Inspector ay binubuo ng tatlo katao. Bilang BEI, makakatanggap ang bawat guro ng Php2,000 na training honorarium at karagdagang Php4,500 sa pagsisilbi sa mismong araw ng halalan. Sa talaan ng COMELEC-South Cotabato mayroong mahigit P740,000 na botante sa South Cotabato at General Santos. (MARemulta-DevCom Intern /DEDoguiles-PIA12)



