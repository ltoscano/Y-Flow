Talong talo si VP Binay sa social media

Posted by: hataw tabloid
on June 14, 2015
in Opinion

EVERY time na i-post ng TV networks sa kanilang website ang mga pahayag o mga lumalabas sa bibig ng mga Binay partikular kay Vice President Jojo tungkol sa politika, ilang doble ang bilang ng mga nagbibigay ng mga brutal na comments kaysa nagla-likes.
Kaya kung sa social media magsagawa ng survey para sa presidentiables sa darating na halalan, kulelat si VP Binay laban kina Senadora Grace Poe, Davao City Mayor Rodrigo Duterte, DILG Sec. Mar Roxas at ex-Senator Ping Lacson.
Ito kasing mga naaabot o “in na in” na sa social media ay mulat o updated sa mga nangyayari sa ating bansa. Nasusubaybayan nila ang mga isyu partikular ang mga ginagawa ng bawat politiko o lider natin.
At habang papalapit ang halalan at palawak nang palawak naman ang sharing ng mga impormasyon sa social media ay pababa nang pababa ang trust rating sa mga survey ni VP Binay.
Kaya hindi malayong mangyari na bago ang eleksyon, 11 months mula ngayon, ang matitira na lang kay Vice President ay mga diehard niyang supporters na kahit anong isyu, kahit may maliwanag na mga ebidensiya ng katiwalian, ay hindi bumibitiw sa mga Binay.
Sa latest survey nga ng Ibon Foundation na lumabas kamakalawa, sina VP Binay at Sen. Poe ay pantay na sa 13 percent, sumunod si Duterte (7.6%) at Roxas (3.8%).
Ang hinihintay pa nating surveys ay sa SWS at Pulse Asia. Abangan natin kung napanatili pa ba ni Binay ang pangunguna o nalag!!pasan na siya ng ibang presidentiables na hindi pa naman nagdedeklara.
Sa mga nabanggit na presidentiables, si VP Binay pa lamang ang nagdeklarang tatakbo.
Malalaman natin sa Oktubre 12-16 kung sino-sino ba talaga ang mga tatakbong presidente sa ating bansa para sa susunod na anim na taon.
Abangan!



