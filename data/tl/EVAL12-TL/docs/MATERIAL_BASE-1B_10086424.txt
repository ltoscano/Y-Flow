Lungsod ng Batangas, pasado sa CSC report card survey

February 05, 2016

LUNGSOD NG BATANGAS, Pebrero 5 (PIA) --Nakakuha ng excellent rating ang Batangas City sa 2015 Report Card Survey (RCS) ng Civil Service Comission (CSC) sa pagtupad sa Anti Red Tape Act of 2007 at sa overall quality ng frontline service delivery nito. Isa ang Batangas City sa 46 na first class cities na kasama sa survey ng CSC kung saan ang Taguig City ang nakakuha ng pinakamataas na numerical rating na 92.31 porsyento. Ang iba pang lungsod na nakakuha ng Excellent rating ay ang Santiago (Isabela), Sta. Rosa (Laguna) at Olongapo. Ang RCS ay base sa mga interview sa mga kliyente sa loob ng premises ng service office matapos nilang makakuha ng kahit anong frontline service, at field inspection report ng interviewer. Kinuha rito ng CSC ang perception ng mga kliyente sa quality, efficiency at adequacy ng public services kung saan tinitingnan kung mayroon ang service office na Citizenâ€™s Charter na nagdedetalye ng proseso ng transaksyon, halaga at oras na inaasahang matapos ang transaksyon. Tinitingnan din kung may anti-fixing measures na ipinatutupad, kung gumagamit ang frontline staff ng identification cards, kung walang hidden transaction costs, kung may Public Assistance and Complaints Desk na may taong nakatalaga, at kung ang opisina ay nagoobserba ng No Noon Break policy. Binibigyan din ng puntos ang overall client satisfaction sa effectiveness ng frontline service providers, service quality, physical set up ng opisina, availability ng basic facilities, at client feedback. Ang mga service offices na nakakuha ng score na 90-100 ay may rate na excellent; ang mga may scores na 90-100 subalit may failing mark sa isang area ay rated outstanding; ang scores na 80-89.99 ay rated Good; 70-79.99 ay acceptable; at ang 69.00 and below ay failed. Ang mga services offices na nag failed sa RCS ay sasailalim sa SDEP kagaya ng service improvement workshops at facilitations upang tumaas ang efficiency at effectiveness ng strategies, structure, staff at systems ng service offices. Sumailalim din sa RCS ang mga services offices ng siyam ng government agencies na may pinakamalaking volume ng frontline service transactions at 51 branches ng Land Bank of the Philippines. (Angela J. Banuelos-PIO Batangas City/PIA Batangas)



