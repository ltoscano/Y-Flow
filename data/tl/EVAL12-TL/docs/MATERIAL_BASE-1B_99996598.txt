
PU… NAMAN, ‘WAG GANYAN

BAYANI pa siguro sa bandang huli ang tinaguriang reyna ng kababuyan sa bansa matapos makipagkita itong si Justice Secretary Leila de Lima kay Janet Napoles kamakailan.
Atensyon, taumbayan! Buksan ninyong mabuti ang inyong mga mata dahil baka ito na ang dahilan kung bakit nagpakita muna itong reyna ng baboy kay PNoy bago dinala sa hawla.
Aba’y mantakin ninyo! Ikakanta na raw lahat ni Napoles ang kanyang nalalaman sa kontrobersyal na pork barrel scam na kinasasangkutan ng mga kilalang personalidad sa gobyerno.
Ibig sabihin, posible nang mapabilang si Napoles sa hanay ng mga tinaguriang ‘State Witness. Ibig sabihin, posible nang mapabilang itong si Napoles sa hanay ng ‘Whistleblowers’.
Kapag nagkataon ay bayani pa itong si Napoles at absuwelto na sa anomang uri ng kasong pandarambong kabilang na sa kasong ‘illegal detention’ na isinampa laban sa gagang ito.
Pangulong Noynoy… wala naman ganunan! Pu… naman, ‘wag ganyan! Matapos ninyong galitin ang taumbayan laban sa mga mandarambong ay bigla na lamang ang kambiyo pabor kay Napoles.
Hindi tanga ang taumbayan na puwede ninyong linlangin sa estilo ninyong bugok para lamang isulong ang inyong mga personal na interes diyan sa Malakanyang.
May mga Pinoy pa siguro na hindi marunong bumasa pero hindi naman sila tanga para hindi maintindihan ang mga nangyayari sa bansa lalo na sa mga katarantaduhang gawain.
Malinaw naman ang sinabi ng ‘aso’ ni PNoy. May bendisyon daw ang Pangulo bago siya nakipag-usap kay Napoles. At ang nakagugulat… nagbago nang bigla ang mga tono ng awitin.
Kapag tumuga na itong si Napoles, kakampi na siya ni PNoy. Ganyan lamang ang simpleng punto ni Atty. Leila – isa sa mga kilalang tinatawag na ‘Attack Dog’ ni PNoy. Sa tagalog, taga-himod ng puwet ni PNoy.
Pero ang unang kakabahan siguro ngayon ay baklitang ‘whistleblower’ kapag kakampi na ni PNoy itong si Napoles. ‘Yan ay kung hindi siya kasama sa eksena. Pera-pera din itong badinggerzi na ito e!



