Tennis
Wimbledon crown ibinulsa ni Murray
By AP July 12, 2016 LONDON (AP) — Para sa bansa ni Andy Murray ang first Wimbledon championship niya.
At para naman sa kanyang sarili ito ang ikalawa.
Sa mga big serves na may quick-reflex returns, daring passing shots at playing impressively mistake-free tennis, niluray ni Murray si Milos Raonic, 6-4, 7-6 (3), 7-6 (2), kahapon (Manila time) para sa kanyang second trophy sa All England Club at third Grand Slam title overall.

Tinuldukan ni Murray noong 2013 ang 77-taong paghihintay ng England para makuha ang una niyang men’s singles crown sa Wimbledon, tagumpay na nag-alis ng bigat sa kanyang !!pasanin.
Ngayo’y kinailangan niya ang panalo upang mawakasan naman ang tatlong magkakasunod na mga dagok sa major finals, kinabibilangan ng Australian Open noong Enero, at French Open nitong Hunyo.
“It is different. I feel happier this time. I feel more content this time. I feel like this was sort of more for myself more than anything, and my team as well,” nabunutan ng tinik sa lalamunang bulalas ng second-seeded na si Murray.

“Last time, it was just pure relief, and I didn’t really enjoy the moment as much, whereas I’m going to make sure I enjoy this one.”
Ito na ang 11th Grand Slam final niya, pero una laban sa maliban kina Novak Djokovik o Roger Federer. Sinibak ng sixth seeded na si Raonic si Federer sa five sets sa semifinals nu’ng Biyernes at dinemolis ang tennis player na gumulantang kay Djokovic sa third round, Sam Querrey.
Ang mga pananaig na iyon ang tumulong kay Raonic na maging buena-manong Canadian na umabot sa isang major final.
Nagawa niya iyon unang-una sa average na 25½ aces hanggang sa six matches. Pero sa mahanging hapon sa Centre Court ng halos 15,000 partisan fans, pinagsarhan ni Murray si Raonic sa kanyang game.
“This one’s going to sting,” ani Raonic.



