K+12 IBASURA MUNA

PAGPASOK ng mga bata sa eskwela sa taong ito, nagkarambola ang mga titser sa public at private schools kung ano-ano ang mga ituturo nila para sa Grade 9.
King-ina, wala palang nakahandang module o tiyak na laman ng pag-aaralan ng mga bata.
Sa Setyembre-Oktubre pa magkakaroon nito at adbays ng DepEd sa mga guro na kung ano ang pinag-aaralan noon, ‘yun pansamantala ang mga ituturo. Ngek!
Noon pa lang, eh, naramdaman na nating may problema sa K+12 ni Armin Luistro na may basbas mula kay PNoy.
Habang nagtatagal, lumalabas ang mga malalaking problema na kakambal ng K+12.
Sa 2016 na simula na ng Grade 11 at 2017 para naman sa Grade 12, lumalabas na magiging malaking problema ang classroom.
Sa Metro Manila lalo na, lumalabas na halos wala nang mapagtatayuang lupa para sa mga bagong gusali ng DepEd.
Lalong mararamdaman ito sa maramihang paglipat ng mga batang galing sa private schools dahil sa pahirap nang pahirap nga ang buhay.
‘Yun palang ipinagyayabang ni PNoy sa State of the Nation Address nitong nakaraang taon na solb na ang classroom shortage, eh, para lang pala sa 2010.
Sinubuan ni Luistro si PNoy ng pekeng balita para makapambola lang si PNoy sa kanyang mga boss?
Napakalaki rin na problema kung saan isasaksak ang nasa 85,000 guro ng kolehiyo para sa First at Second Year college na sasagasaan ng K-11 at K-12.
Itong mga hijo de putang opisyal ng gobyerno ay gawa nang gawa ng mga programa pero wala naman palang malinaw na remedyo sa mga sumusulpot na malalaking problema.
Bago pa malaglag sa kanal ang edukasyon ng mga kabataan, pwede bang suspindehin muna ang K+12 na kinopya lang sa mga Kano pero wala palang kaakibat na pondo, materyales, tao at iba pa?
Palagay ko, magandang suportahan ang panukala ni Sen. Antonio Trillanes III na kalsuhan muna ang K+12 hanggang sa malutas ang mga problema rito na pagmumulan ng pagkadiskaril ng takbo ng edukasyon, buhay-buhay ng mga guro at mamamayan. BURDADO/Jun Briones



