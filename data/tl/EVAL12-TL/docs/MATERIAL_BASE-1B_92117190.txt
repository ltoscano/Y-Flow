The Source: Alfred Vargas, natawa lang nang mapagkamalang drug lord!
By Jojo Gabinete July 19, 2016 Natawa si Quezon City 5th District House Representative Alfred Vargas dahil sa maling akala na siya ang drug lord na si Herbert Colangco na dumalo sa birthday party ni former Department of Justice Secretary now Senator Leila de Lima sa DOJ quadrangle noong August 2015.
Naging viral ang video ni De Lima habang kumakanta ito ng Bakit, kasama ang veteran singer na si Imelda Papin at ang isang lalake na may suot na dark shades na napagkamalan na si Colangco dahil ipinagpipilitan ng kanyang detractors na may kaugnayan siya sa mga drug lord.
Naglabas ng statement si Alfred bilang patunay na totoo ang pagtutuwid ni De Lima na siya at hindi si Colangco ang “mystery guy” sa video. Sinabi ni Alfred na may suot siya na dark shades sa birthday party ni De Lima dahil sa kanyang sore eyes. Para kay Alfred, isang kaso ng mistaken identity ang nangyari kaya nanawagan siya sa lahat na maging maingat sa pagbabahagi ng mga video mula sa mga anonymous source. In jest, sinabi namin kay Alfred na huwag magsuot ng dark eyeglasses ang moral of the story.
Pero sa kabila ng mga paglilinaw ng mga isinasangkot sa isyu, may mga tao na sarado ang utak dahil ipinagpipilitan pa rin nila na si Colangco ang lalake sa viral video ng birthday party ni De Lima, isang malungkot na reality ng social media.
Malinaw na nga ang ebidensya pero hindi pa rin ito pinaniniwalaan dahil mas pinairal ang galit kay De Lima at para iligtas ang mga sarili nila sa kahihiyan na sila rin ang may kagagawan.
Napansin ng haters ni De Lima ang lalake pero hindi nila pinuna ang sintunado at mali-maling lyrics ng senadora sa duet number nila ni Imelda.
Korina Sanchez, naunahan ni Jessica Soho kay Jay-R Siaboc!
Jay-R, sising-sisi na naging adik at nagmamakaawang bigyan siya ng second chance!
Na-pre-empt ng Kapuso Mo Jessica Soho ang exclusive interview ni Korina Sanchez kay Jay-R Siaboc sa Rated K noong Linggo dahil naunang ipinalabas ang panayam ni Jessica Soho sa singer na umamin na drug user pero mariin na itinanggi na drug pusher siya.
Nawalan tuloy ng saysay ang voice over spiel ni Korina na exclusive na ilalahad ng programa niya ang nangyari sa buhay ni Jay-R.
Maliban sa mas makapal ang make up niya sa interview ni Korina, pareho ang mga pahayag ni Jay-R sa Rated K at sa rival program nito, ang Kapuso Mo Jessica Soho.



