
INUTIL NA LTFRB AT VK NI OYIE SA MALABON

KAYA nagiging talamak ang mga aksidenteng nagaganap sa mga lalawigan na kinasasangkutan ng mga provincial bus dahil ang mismong pamunuan ng LTFRB ang numero unong inutil!
Maliban sa mga aksidente, pangunahing problema rin sa mga provincial bus ang pagiging balasubas ng ilang tsuper at konduktor.
Karamihan sa mga nakararanas ng masasamang asal nitong mga abusadong tsuper o konduktor ay sinasarili na lang ang hinanakit dahil hindi alam kung paano ipaaabot ang kanilang reklamo.
Ang masakit, parekoy, may iilan na naglakas ng loob na magreklamo sa LTFRB ngunit hindi naman binibigyang aksiyon ng bwisit na tanggapan ni Chairman Winston Ginez.
Nitong Agosto 10 ay ipinaabot sa LTFRB ng 77-anyos na si Fidel Banzon ang kanyang reklamo kaugnay sa ilang ulit na “over charging” at pang-aalipusta sa kanya ng konduktora ng Bus N0. 8518 ng Velmar Trans. na may tanggapan sa Gatela St. Alang-alang Leyte.
Ang insidente ay madalas ginagawa ng nasabing konduktora sa tuwing sumasakay si Banzon mula Km. 24, Poblacion, Kananga, Leyte papuntang Km. 8, Brgy Juaton, Ormoc City.
Simula noong Agosto hanggang ngayon, sa awa ni Barabas ay natutulog pa rin sa pansitan ang hinayupak na si LTFRB Chairman Winston Ginez!
Ganoon ka ba talaga katamad sa iyong opisina Chairman Ginez dahil “super-lakas” ka kay PNoy?
Itong si Ginez, parekoy, ay dating “private prosecutor”sa pagpapatalsik noon kay Corona, kaya pinaniniwalaang iniregalo sa kanya ni PNoy ang LTFRB bilang pasasalamat.
King-ina! Dapat nga, eh, lalo mo pang mahalin ang iyong trabaho bilang pasasalamat sa nagregalo sa iyo!
Ngayon, dapat patunayan ninyong mga alipores ni PNoy na hindi kayo pabaya, kurakot at inutil gaya ng nilalait ninyo sa dating administrasyon.
Ang lumalabas, eh, mas malala pa kayo! Kumilos ka na, Chairman Ginez, hangga’t may respeto pa kami sa iyo! Pwe!



