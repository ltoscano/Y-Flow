DE LIMA SAWSAW KAY VHONG

MAHILIG umepal si Department of Justice Secretary Leila de Lima pero wala namang natutuldukang assignment.
Ika nga, puro ‘wento ‘ala namang ‘wenta!
‘Yan, parekoy, ang buod ng mga patutsada ni Davao City Mayor Rodrigo Duterte hinggil sa kabiguan ni De Lima na ipaaresto ang ismagler na si David Tan aka Davidson Bangayan!
Medyo mahapdi, parekoy, itong mga pananalita ni Mayor Duterte, pero kung susuriin ay may katotohanan nga! Na itong si Sec. De Lima ay karay-karay ang NBI at gustong papelan ang lahat ng isyu rito sa mundong ibabaw, pero wala namang kinahihinatnan.
Ang pinakasariwa sa pang-eepal ni De Lima ay rito sa problema ng artistang si Vhong Navarro.
Por Diyos y por santo naman, madam, kasong physical injuries at extortion lamang ‘yan na nag-ugat sa landian at kalibugan . . . pati ba naman si Vhong… este… ang kasong ‘yan ay papatulan mo pa?
Tapusin mo muna, madam, ang malalaking kaso na hawak ng NBI, gaya ng sa ismagler na si Davidson Bangayan!
Lutasin mo muna ang misteryo sa pagtakas ni dating Col. Cesar Mancao mula sa detention facility ng NBI!
I-concentrate mo muna ang resources ng NBI sa pagbuhay roon sa sinasabi mo noon na “tracker teams” na huhuli kina Delfin Lee, sa magkapatid na Mayor at Gov. Reyes ng Palawan, kay dating Gen. Jovito Palparan at kay dating Rep. Ruben Ecleo.
Naaalala mo pa rin ba madam sa kasagsagan ng PDAF issue ay nangako ka na kaagad sasampahan ng kaso ang marami pa umanong involve sa sindikato nina Janet Napoles?
Hanggang ngayon, parekoy, sa awa ni Kulafu, ni isa ay wala pa ring nangyayari! King-ina!



