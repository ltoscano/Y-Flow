Jen, nagpasabog ng alindog sa Cebu!
By Rose Garcia June 13, 2016 Huling hirit sa tag-init ang mga pasabog na pictures ni Jennylyn Mercado nung magbakasyon ito kamakailan lang sa Cebu. Naniniwala na kami sa isang nabasa naming comment na karapat-dapat nga ang Kapuso star na maging FHM’s Sexiest pa rin ng taong ito dahil siya ‘yung kahit anong anggulo ang pose, seksing-seksi pa rin.
Iba’t-ibang pose ang pinost ni Jennylyn sa kanyang Facebook at Instagram account habang nasa isang resort sa Cebu at talaga namang ang curves niya ay kitang-kita.
Nandiyan ang mag-jump shot siya, nakadapa, nakaupo na naka-two-piece ha sa beach. Ang seksi talaga ni Jennylyn at malaking factor pa na isa na siyang Mommy talaga. Ipinapakita ni Jennylyn na hindi porke’t Nanay ka na, hindi mo na puwedeng ma-achieve ang bonggang kaseksihan.
Anyway, halatang sinusulit na ni Jennylyn ang mga libreng araw niya. Posibleng sa mga darating na Linggo, hindi na lamang ang cooking show niya ang pagkakaabalahan niya, mukhang nakapag-decide na rin naman si Jennylyn at ang manager niya na si Becky Aguila sa kung saang istasyon nga ba sila pipirma ng kontrata.
Ang generous din namang alaga ni Jennylyn na noong isang araw lang, nasorpresa ang manager niya nang regaluhan niya ng Rolex na relo na alam naman nating hindi basta-basta ang halaga kahit wala namang okasyon.
Naisip tuloy namin, hindi kaya paunang pasasalamat na ito ni Jen sa posibleng kontratang pipirmahan nga niya, huh!



