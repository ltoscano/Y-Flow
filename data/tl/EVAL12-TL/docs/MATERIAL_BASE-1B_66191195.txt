Pinalawig na SOCE, ipinagtanggol ng Comelec By Noel Abuel June 18, 2016 Handa ang Commission on Elections (Comelec) na idipensa sa korte ang kanilang desisyon na nagpapalawig sa paghahain ng statement of contributions and expenditures (SOCE) para sa mga kandidato at partido sa nakaraang eleksyon.
Ito ay kung may maghahain ng pagkuwestiyon sa inilabas na resolusyon ng Comelec en banc.
Matatandaang sa inilabas na ruling ay pinayagan ng nakararaming Comelec commissioners ang pagpapalawig ng pagsusumite ng financial records hanggang Hunyo 30, 2016. Kabilang sa mga kontra sa extension time ng SOCE submission sina Comelec Chairman Andres Bautista, Commissioners Luie Guia at Christian Robert Lim.
Habang ang mga pumayag naman sa hiling na extension ng Liberal Party (LP) at iba pang partido sina Commissioners Arthur Lim, Al Parre√±o, Sheriff Abas at Rowena Guanzon.
Ayon kay Comelec spokesman James Jimenez, handang panindigan ng poll body ang anumang desisyon na kanilang inilalabas dahil ito ay dumaan sa tamang deliberasyon.



