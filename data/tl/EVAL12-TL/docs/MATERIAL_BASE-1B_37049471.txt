SSS SALARY LOAN AT SLERP AVAILMENTS SA ILALIM NG “AGATON” RELIEF PACKAGE

AYON kay SSS Vice President May Catherine Ciriaco, officer-in-charge of Lending and Asset Management, “ang naturang pensioners ay kailangang magsumite ng accomplished application form na sinertipikahan ng barangay chairman, o may kalakip ang form na certification ng kanilang tirahan na deklaradong calamity area mula sa barangay chairman, Department of Social Welfare and Development o kaya ay mula sa NDRRMC.
Maaaring mag-apply ang mga partial disability pensioner para sa advance pension sa kanilang natitirang buwan sa kanilang benepisyo, subalit, ‘di naman sosobra sa tatlong buwan.
Kapag ang address ng pensioner ay nasa lugar na deklaradong nasa state of calamity ng NDRRMC, ay katulad ng nasa aming database, ang aplikasyon para sa advance pension ay tatanggapin kahit wala ang alinmang required certification, paliwanag pa niya.
Ang mga existing borrower sa declared calamity areas ay mabebenipisyuhan mula sa Salary Loan Early Renewal Program (SLERP), na magbibigay pagkakataon sa kanila, na i-renew ang kanilang salary loans nang mas una sa pinahihintulutang panahon sa ilalim ng regular loan guidelines.
Ang SSS ay magwe-waive rin ng kanilang one-percent service fee charge sa kanilang salary loan applications, pareho ng sa bago at renewed loans, upang lalo pang matulungan ang apektadong mga kaanib.
Ang mga apektadong miyembro ay maaari ring makakuha ng naturang waived processing fee at pinababang 6% annual interest rate para sa Direct House Repair and Improvement Loans na hanggang sa 1 milyong piso.
Ang deadline ng salary loan at SLERP availments sa ilalim ng relief package para sa “Agaton” ay sa darating na, Abril 30, 2014. Ang ating mga eligible borrower para sa ating special house repair loans ay may isang taon mula sa issuance ng corresponding SSS circular upang ihanda ang mga requirement at ipasa ang kanilang aplikasyon.



