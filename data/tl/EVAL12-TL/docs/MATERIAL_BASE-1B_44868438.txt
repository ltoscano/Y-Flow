
KACI ISUNOD NA KAY NAPOLES

DAPAT na ring imbestigahan ng National Bureau of Investigation at ni Justice Sec. Leila de Lima ang ibang NGO na pinaglagakan din ng ilang mambabatas sa pera ng bayan.
Kabilang na rito ang KACI o Kalookan Council Assistance Incorporated, ang pang-11 sa mga NGO na may pinakamaraming nakuhang pork barrel fund sa ilang mambabatas na kinabibilangan nina DILG Sec. Mar Roxas at dating Senate President Juan Ponce Enrile.
Ilan pa sa mga mambabatas na naglagay ng kanilang pork barrel sa KACI ay sina Caloocan City Mayor Oscar Malapitan, dating kinatawan ng 1st district ng lungsod, dating Caloocan 2nd district Congressman Baby Asistio,dating Malabon-Navotas Representative Alvin Sandoval, dating Quezon City Representative Bingbong Crisologo at dating kinatawan ng 2nd district ng Caloocan City Mitch Cajayon.
Sa ating impormasyon, ang KACI ay pinatatakbo ng isang politiko sa Caloocan City gamit ang kanyang isang galamay na si Cenon.
Malinaw sa finding ng COA, umabot sa P 133.6 milyon ang nailagay na pondo ng nasabing mga mambabatas sa KACI at natuklasan din ng nasabing ahensiya na ginamit din ang ilang bahagi ng nasabing salapi sa maling pamamaraan katulad ng paglalaan sa operational at salary expenses
ng KACI na malinaw na ipinagbabawal ng batas.
Tanging si Sandoval lamang ang hindi sabit sa usapin ng paglalagay sa operational at salary expenses ng KACI.
Nalaman din ng COA na hindi pa na-liquidate ng nasabing NGO ang mga nagastos na pork barrel ng mga mambabatas na may total na P58.8 milyon at ito ay nahahati kina Enrile (P7 milyon); Malapitan (P15.2 milyon); Sandoval (P14 milyon); Cajayon (P17 milyon) at Crisologo (P5.6 milyon).
Isiniwalat din ng COA na kanilang natuklasan na may recipients na hindi nakatanggap ng sinasabing biyaya mula sa KACI gamit ang pera ng mga mambabatas.
Bukod sa bogus recipients, malinaw na 47 punong barangay ng Caloocan ang hindi nakaaalam sa NGO na KACI at ang mabigat nito ay karamihan sa mga nabiyayaan ng kanilang proyekto gamit ang pork barrel nina Roxas, Enrile,Malapitan, Asistio,Sandoval,Crisologo at Cajayon ay hindi taga-Caloocan.
Ilan lamang â€˜yan sa findings ng COA kaya sana naman ay aksyunan na rin ito ng DoJ dahil mahahalatang si Napoles lamang ang kanilang kinaiinitan at ilang lider oposisyon sa bansa.
De Lima kilos na!



