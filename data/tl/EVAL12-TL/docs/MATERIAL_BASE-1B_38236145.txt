
SALAMAT POE SENATOR! AT KARMA NG TUWID NA DAAN

HINDI ibinoto noong nakaraang halalan itong si Grace Poe Llamanzares dahil sa pag-aakala na wala itong “gilas” na maipakikita kung maluklok na sa senado.
Maliban kasi sa pagiging anak ng aydul kong si Fernando Poe, Jr. ay walang matunog na “track record” ang babaing ito kung ang pag-uusapan ay serbisyo publiko.
Pero nagkamali ako parekoy, maling mali! Dahil mula ng maluklok bilang senadora, ratsada na agad ang pagpapakitang gilas nitong anak ni FPJ lalo na sa pagsusulong ng mga panukalang batas na ang layon ay para sa nakararaming mamamayan.
Kamakailan lang, parekoy, ay pinangunahan rin nito ang pagsulong sa kagalingan ng mga mamamahayag sa ating bansa.
Biruin mo nga naman, sa sandamakmak na kaso ng pagpaslang sa mga mamamahayag ay wala pang “utak” o mastermind na nakukulong!
Bagama’t may kakarampot na nahuhuling mga salarin pero hanggat hindi nai-ooblo ang mga “utak” ay magpapatuloy ang walang pakundangang pagkatay sa ating mga kabaro! Na ang karamihan sa nasabing pagpaslang ay dahil sa kawalang protection ng media mula sa PNP.
At kadalasan pa nga ay mismong mga pulis ang gumagawa o utak ng pagpapakatay sa mga taga-media! Pero ngayon ay hinikayat ni Sen. Grace Poe ang pamunuan ng kapulisan na magkaroon ng linya sa kanila ang mga mamamahayag. Lalo na sa panahong nasa panganib ang kanilang buhay!
Dahil sa ipinakita mong malasakit madam sa hanay naming mamamahayag, kulang ang salitang… Maraming salamat Poe!
oOo
SA punto naman, parekoy, nitong iwinawagayway nina PNoy na “Tuwid na Daan,” silang mga taga-Palasyo na lang yata ang hindi nauumay sa kababanggit ng hijo de-putang salita na ‘yan. Kung kailan kasi paulit-ulit nilang binabanggit ito ay lalo namang dumarami ang mga nagpapakita na liko-liko at bako-bako nga itong hinayupak na dinaraanan natin ngayon!
Saang administrasyon lang naganap na habang “Tuwid na Daan” raw ang ating tinatahak ay kasabay naman ang paglutang ng sandamakmak na pangungulimbat?!
Sa ngayon ay nasasangkot ang pangalan ng karamihan sa mga senador, kongresista, mga gabinete at maging ang ilang taga-hudikatura o Korte Suprema, sa isyu ng graft and corruption!
Pesteng-yawa! Kitang-kita talaga na kinakarma na ang ating pamahalaan dahil sa kagagamit ng salitang kahit nga sa kanilang mga sarili hindi nila maaninag ang katotohanan!
Huwag na tayong mag-Abnoyan, parekoy, dahil hangga’t panot at baboy ang mga pangunahing nilalang d’yan sa Palasyo at sa Liberal Party ay walang matuwid na daan!
Tiyak ‘yan!



