South Cotabato nanguna sa pagbuo ng PDPFP

March 29, 2016

LUNGSOD NG KORONADAL, South Cotabato, Mar 29 (PIA) -- Ang South Cotabato ang pinakaunang lalawigan sa buong SOCCSKSARGEN Region na nakabuo at may aprubadong Disaster Risk Reductionâ€”Climate Change Adaptation Enhanced Provincial Development and Physical Framework Plan (PDPFP). Ito ang isa sa pinakamahalagang bagawa ng Provincial Planning and Development Office, ayon kay Provincial Planning and Development Coordinator Abner Navarro. Sa isang pulong balitaan kamakailan, binigyang diin ni Navarro na kinilala ng National Economic and Development Authority ang South Cotabato na kauna-unahang pamahalaang panlalawigan na nakabuo ng DRR-CCA Enhanced PDPFP at isa sa pinakamaagang nakabuo ng naturang dokumento sa buong Mindanao. Ang SOCCSKSARGEN Region ay binubuo ng mga lalawigan ng South Cotabato, North Cotabato, Sultan Kudarat at Sarangani. Inaprubahan ng Board of Commissioners ng Housing and Land Use Regulatory Board (HLURB) ang 2014-2019 DRR-CCA Enhanced PDPFP ng South Cotabato noong Enero 28. Malaking bahagi sa naturang plano, paliwanag ni Navarro, ang pagsisiguro na lahat ng lugar na pagtatayuan ng mga tirahan at kumunidad ay ligtas at protektado sa baha, landslide, at iba pang kalamidad. (DEDoguiles-PIA12)



