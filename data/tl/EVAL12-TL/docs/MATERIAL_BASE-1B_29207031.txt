Record breaking! By Tina Mendoza July 21, 2016 Pumalo sa record breaking ang nakuhang trust rating ni Pangulong Rodrigo Duterte na nasa 91 percent o 9 sa bawat 10 Pinoy ang lumalabas na may tiwala rito, base sa pinakahuling survey ng Pulse Asia.
Ang nasabing survey ay isinagawa noong July 2 hanggang 8, 2016 sa may 1,200 respondents. Ito ang panahon kung saan pinangalanan ni Duterte ang 5 heneral ng PNP na sangkot sa illegal drug trade. Lumilitaw umano sa ratings na nasa 0.2% lamang ang may “distrust” sa Pangulo.
Sa nasabi ring survey ay nakakuha ng 62% na trust rating si Vice President Leni Robredo. Ito ang mga panahon kung saan inalok at tinanggap niya ang posisyon bilang housing czar at maging miyembro ng gabinete habang si Supreme Court Chief Justice Maria Lourdes Sereno ay nakakuha ng 35 trust rating. Sa Mindanao nakakuha si Pangulong Duterte ng pinakamalaking puntos na umabot sa 97% habang nasa 89% ang trust rating nito sa Luzon at Visayas samantalang 92% sa National Capital Region.
Sa panig ni Robredo ay 58% ang trust rating nito sa Luzon, sa Visayas ay 72%, nasa 61% naman sa Mindanao at 65% sa NCR.
Sa ABC Class ay 89% ang trust rating ni Pangulong Duterte at pinakamataas sa D at E classes na nasa 92%.
OverwhelmedAgad namang nagpasalamat ang Malacañang sa suporta ng taumbayan sa bagong administrasyon.
Sa statement na ipinalabas ni Communications Secretary Martin Andanar, sinabi nito na magsisilbing inspirasyon pa kay Pangulong Duterte ang malaking tiwalang ibinibigay ng publiko rito.
“A big rating is a humbling reminder that the genuine and meaningful change that our people aspire for is now being felt. This expression of confidence, therefore, shall serve as an inspiration to Duterte administration to continuously make a real difference to make our people’s lives better, safer, and healthier.”



