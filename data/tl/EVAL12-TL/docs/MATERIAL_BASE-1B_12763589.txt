
Hinaing ng mga airport frisker (Attention: Dotc Sec. Jun Abaya)

Posted by: Jerry Yap
on May 24, 2015
in Bulabugin

MORE than 600 strong but weak force of the National Employees Transportation Security [NETS], all of them deployed at the Ninoy Aquino International Airport [NAIA] terminals as Screening Security Officer [SSO] are still hoping for a miracle to raise their salary grades [SG].
Ang mga kapatid nating SSO personnel ay nasa ilalim ng pangangalaga at pangangasiwa ng Office of the Transportation Secretary (OTS) directly under the office of Department of Transportation and Communication [DoTC] ni Kalihim JUN PABAYA ‘este’ ABAYA.
Karamihan, kundi man mayorya ng mga SSO ay ‘tinubuan na ng tahig’ sa NAIA at ilang taon na ring nagtitiis sa ‘kakapiranggot’ na sahod.
Mantakin ninyo na ang senior SSO ay sumasahod lamang ng may P13K per month under SG-8?!
Samantalang ang mga newly hired at contractual na mga kasamahan nila ay enjoy agad sa SG-11 on-ward ranging from P16K to P18K!
What the fact!?
Ang classic pa nito, ang petition na iniharap ng mga veteran SSO sa tanggapan ng kanilang Asst. Secretary ay halos mahigit 5-taon ng nakatengga sa lamesa nito at hindi alam ng mga petitioners kung ito ba raw ay maaaprubahan o tuluyan nang aanayin sa Asec. table.
Natuklasan pa na sa masigasig na pagsasaliksik ng ilang miyembro ng NETS, nadiskubre na may sapat na pondo naman umano upang itaas ang SG ng mga beterano ng SSO ngunit ang ‘di alam ng mga pobreng kapatid nating “frisker” kung talagang likas ang pagiging ‘makunat pa sa inuyat’ ng kanilang Assistant Secretary?!
Kaya pala hindi maiwasan na ang ilan sa mga SSO ay “dumidiskarte” dahil sa P13K [SG-8] take-home pay w/d deductions pa ay ‘di kakayaning suportahan ang pamilya na may 2 anak, nangungupahan at may bayarin pa sa kuryente, tubig at pambili ng pagkain.
Dasal na lang nila ay sana’y magbago ang ‘pasahod sa kanila kapag natapos na ang tuwid na daan.
Tsk tsk tsk!



