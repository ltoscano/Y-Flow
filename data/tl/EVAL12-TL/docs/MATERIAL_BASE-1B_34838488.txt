Tabal sa Rio Games lumilinaw By Ramil Cruz June 6, 2016
Nabigyang linaw ang nakatakdang maging makasaysayang maagkaroon ang Pilipinas ng unang lady Olympian marathoner sa taong ito nang mabuksan na ang linya sa pagitan nina Philippine Athletics Track and Field Association president Philip Ella Juico at kampo ni Mary Joy Tabal.
Siniwalat kahapon ng manager ni Tabal at Cebu-based Motor Ace Philippines president Jonel Borromeo na naging positibo ang inisyal na usapan nila ni Juico at inaasahang mapopormalisa ang pagpapadala kay Tabal sa 31st Summer Olympic Games sa Rio de Janeiro, Brazil sa Aug. 5-21 kapag nasundan ang meeting ulit ngayon habang parating kagabi ang former national athlete mula sa Canada.
“Our approach now is really move forward on a positive note so that we can send the first Filipina marathoner to the Olympics. That’s the target so our discussion with Mr. Juico didn’t really focus so much what happened in the past but what we, the Patafa, and Joy herself, have to do. It was a very good discussion and I think we’d be good to go,” lahad kahapon ni Borromeo.
Nag-qualify si Tabal sa parating na Rio Olympics nang magposte ng 8th place finish sa 42nd Scotiabank Ottawa Marathon 2016 noong May 29 sa Canada sa impresibong 2:43:31 clockings.
Pero dahil umalis ng national team tapos maka-silver medal sa 28th Southeast Asian 2015 sa Singapore sa nakalipas na Hunyo sa pag-asim ng relasyon niya sa coaching staff, alanganin pa rin ang pagpapadala sa kanya ng kahit sino sa Rio Games.
“We understand that it’s definitely important for any Filipino to be part of the national team in order to go to the Olympics.
There’s no such thing as going to the Olympics and not being part of the national team. There’s a process for this and we’re going to work with Patafa and Joy to meet it,” wakas ni Borromeo.



