Kidapawan City, magsasagawa ng bloodletting activity

July 13, 2016

LUNGSOD NG KIDAPAWAN, North Cotabato, Hul. 13 (PIA) â€“ Dalawang bloodletting activity ang isasagawa ng Pamahalaang Panlungsod ng Kidapawan ngayong linggo. Unang magbibigay ng kanilang dugo sa bloodletting activity sa City Gymnasium ngayong araw, Hulyo 13, ang mga contractual at job order employee ng City LGU bilang bahagi ng renewal ng kanilang kontrata. Mas maraming blood donor naman ang inaasahan ng City Health Office sa Sabado at Linggo (Hulyo 16-17) sa bloodletting activity ng lokal na pamahalaan katuwang ang charitable institution na With Love Jan Foundation Inc. Sa isang panayam sinabi ni Kidapawan City Mayor Joseph Evangelista na bahagi ang bloodletting activity sa inisyatibong makatulong na madugtungan ang buhay ng mga nangangailangan ng dugo. Ilalagak sa City Blood Center ang makokolektang dugo. Kaugnay rito, nanawagawan si Mayor Evangelista sa publiko na suportahan ang gawain sa pamamagitan ng pagbibigay ng kanilang dugo, na aniya ay may dulot na bentaheng pangkalusugan sa nagbibigay ng dugo. Pinapayuhan ang magbibigay ng dugo na huwag magpuyat at uminom ng alak.

Bawal ding magbigay ng dugo ang may high blood pressure at mga may karamdaman. (DEDoguiles-PIA 12)



