Bagong wage order para sa pribadong sektor sa Calabarzon region, ipinatupad na

July 16, 2016 Ruel Orinday

LUCENA CITY, July 16 (PIA) â€“ Ipinatupad na ng Regional Tripartite Wages and Productivity Board bagong wage order na nagtataas ng sahod sa mga empleyado sa pribadong sektor sa Region 4-A simula Hulyo 1 ngayong taon. Ayon kay Labor Officer Edwin Hernandez, batay sa wage order IV-A-17, ang isang mangggawa sa pribadong tanggapan sa lungsod ng Lucena na dating tumatanggap ng P310.00 kada araw ay tatanggap na ng P356.50 kada araw. Dagdag ni Hernandez, may mga susunding wage matrix ang mga employer sa ibang-bayan ng Quezon na dapat sundin para mapa sweldo ng tama ang mga empleyado. Ang bagong wage order ay nakapaloob sa oryentasyon na ginanap sa lungsod noong Hulyo 13 na dinaluhan ng mahigit sa 300 katao na binubuo ng mga empleyado at may-ari ng mga establisimyento o pribadong tanggapan mula sa Batangas at Quezon. Sa idinaos na oryentasyon, sinabi ni Hernandez na layunin ng board na ipabatid sa iba-t-ibang mga pribadong tanggapan ang bagong wage order sa rehiyon base sa pag-aaral na ginawa ng board . Aniya may bagong new wage matrix ang ibinigay sa mga dumalo sa oryentasyon na dapat sundin at ipatupad ng mga employer sa kanilang manggagawa simula Hulyo 1. Samantala, sinabi naman ng representante mula sa Bureau of Internal Revenue na dumalo sa oryentasyon na nananatili pa ring exempted sa pagbabayad ng income tax ang mga minimum wage earner maliban sa kung may iba pang pinagkakakitaan ang isang empleyado. Nananawagan din ang panlalawigang tanggapan ng Department of Labor and Employment sa mga may ari ng pribadong tanggapan na iulat kaagad ang mga nangyaring sakuna o insidente sa loob ng 24-oras upang agad makatulong ang kanilang tanggapan lalo na kapag may namatay na empleyado. (MCA/RO, PIA-Quezon)



