Max, ayaw pang pakasal kay Pancho By ALLAN DIONES November 27, 2016
HINDI pinapanood ni Pancho Magno ang nobya nitong si Max Collins kapag nakikipaghalikan ito sa screen.
Naiilang kasi si Pancho at siyempre, ang gusto niya ay siya lang ang hahalik kay Max.
Hindi niya binabawalan ang tisay na Kapuso star na makipag-kissing scene dahil parte ‘yon ng trabaho nito, pero ayaw niyang panoorin ‘pag mga ganu’ng eksena.
Umamin na finally si Max tungkol sa kanila ni Pancho, na ikinatuwa ng Kapuso hunk.
Sey ng matipunong binata, tinatanong na rin kasi sila sa Victory Church kung saan pareho silang active.
3 years na sina Pancho at Max nu’ng October 10.
Sobrang seryoso si Pancho kay Max at ready na siyang pakasalan ito, kaya lang ay si Max ang hindi pa.
Baka mauna pa magpakasal kay Pancho ang younger brother niyang si Iwa, na naghahanap na ng wedding ring.
Sure na si Pancho na si Max ang gusto niyang mapangasawa.
Medyo nalerky kami sa hirit sa amin ni Pancho na sa church nila, kung gusto mong makipag-sex sa girlfriend mo, dapat ay pakasalan mo ito dahil ‘yun ang nasa Bible.
So, ibig sabihin ay iniiwasan niya ang premarital sex?!
Medyo hindi malinaw ang pagkakasagot ni Pancho sa tanong, pero hinayaan na lang namin dahil may halong relihiyon na ang usapin.
First time nilang magsama ni Max recently nang mag-guest sila sa Magpakailanman.
Nasa Someone to Watch Over Me nina Tom Rodriguez at Lovi Poe si Max habang si Pancho ay nasa Encantadia bilang si Hitano.



