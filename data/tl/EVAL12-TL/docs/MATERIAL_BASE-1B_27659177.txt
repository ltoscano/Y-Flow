
Higit 23,000 mga magsasaka sa N. Cotabato, apektado ng tagtuyot

February 17, 2016

LUNGSOD NG KIDAPAWAN, North Cotabato, Peb. 17 (PIA)--- Abot sa 23,280 na magsasaka dito sa lalawigan ang apektado na ng matinding init ng panahon. Ayon sa datos ng Office of the Provincial Agriculturist (OPAg), karamihan sa mga apektadong magsasaka ay mula sa bayan ng Makilala, Matalam, Magpet, Carmen at Alamada. Dagdag pa dito, abot na rin sa 27,558.55 na ektaryang taniman ng palay, mais, oil palm, rubber, cacao at kape ang naapektuhan ng tagtuyot. Sa taya ng OPAg, abot na sa higit 400 milyong piso ang danyos sa epekto ng El Ni√±o sa lalawigan. Ito ay maliban pa sa epekto ng pang-aatake ng mga pesteng daga sa mga taniman, ayon kay provincial agriculturist Eliseo Mangliwan. Ani Mangliwan, maaari pang madagdagan ang kasiraang dulot ng tagtuyot at marami pang mga magsasaka ang maaapektuhan kung hindi pa makararanas ng pag-ulan ang mga apektadong bayan sa North Cotabato. (SJDuerme-PIA12)



