Talbog ang ibang aktres sa pagtulo ng luha sa iisang mata lang!

LAHAT first time para kay Kim Chiu ang makasama niya sa gagawing pelikula ang Etiquette for Mistresses sina Kris Aquino, Claudine Barretto, Isa Calzado at Cheena. First time rin siyang gagampanan ang uri ng character sa movie na ito na malayo sa kanyang dating mga role.
Una, atubili siyang tanggapin ang nasabing papel bilang Mistress kaya lang very challenging para sa kanya. Kaya raw niya ito tinanggap para maiba naman. Sa isip namin aba’y oo naman pwede mo nang gampanan ang mga matured roles dahil hindi ka na bata. Hindi bagay sa iyo ang pa-cute dito ka masusubok kung mahusay kang umarte.

Bagay na bagay pala kay Donita Rose ang papel na kontrabida sa teleserye na Let The Love Begin hindi na siya isang ham actress na dati’y parang dekorasyon lang sa mga nagiging kapareha niya. As times goes by, natuto na siyang umarte hitsurang garil pa rin sa pananagalog.
Epektibo ang role na napakasalbahe at sinungaling na madrasta kaya’t kinaiinisan siya ng mga tagasubaybay nang soap na Lets the Love Begin.
Anyway, hindi na nakatutuwa ang pa cry cry ni Ruru Madrid. Malambot ang kanyang character na knight in shining armor kuno ng kanyang kapareha na si Gabbi Garcia subalit pag inaapi na ni Donita ay tutulo na lang ang luha.
Tawa nang tawa si Mesam Brazil pag-iyon na ang eksena at solo frame na siya, cry me a river.
Okay naman sana siyang umarte, magaling na rin kaya lang talbog si Alicia Alonzo sa pagpatak ng luha sa iisang mata lang. Talaga bang mababaw lang ang luha ni Ruru na ‘pag sinabi ng kanyang direktora na cry, agad-agad papatak na ang kanyang luha?
Ang isa pang hinahangaan namin ay itong si Rita de Guzman na magaling din na kontrabida at hindi rin patatalo kung acting ang pag-uusapan. Nakikipagtagisan siya ng talino kina Gina Pareno, Ai-Ai delas Alas, Gladys Reyes at Rita Avila.
Una naming hinangaan ang teenage actress na ito sa Stawberry Lane na kontrabida rin ang papel na kanyang ginagampanan. No wonder na dumarami ang kanyang project dahil magaling kasi at naalaala namin si Zeny Zabala noong aming kabataan na isa ring magaling na aktres. Good job Rita.

Isang shooting day na lang tapos na ang Yolanda (The Real Story of Life) na pinangungunahan ni Ms. Nora Aunor kasama ang mga mahuhusay rin na mga comebacking actresses na sina Kristel Romero, Liz Alindogan at Minie Aguilar at produced by Vission Films. Meron ng teaser ang pelikula.
Ano itong aming nabalitaan direk GM na ganito rin ang titulo na gagawin ng comebacking sexy star na si Konsehala Cristina Gonzalez-Romualdez hindi yata aware ang konsehal ng Tacloban na meron ng ganiong titulo ng pelikula at sa Tacloban pa mandin nag-shoot.
Imposibleng hindi malaman ni Kring Kring (pet name ni Cristina) na nagkaroon ng shooting sa Tacloban na Yolanda rin ang title dahil maliit lamang itong siyudad at magkakaroon ito ng word by mouth and besides Nora Aunor movie ito. Anytime this week ay uumpisahan na nila konsehala ang shooting ng Yolanda trailer lang muna raw.
Di kaya malito ang mga tao na dalawa ang pelikulang Yolanda? Just Asking. Ciao Bambino!



