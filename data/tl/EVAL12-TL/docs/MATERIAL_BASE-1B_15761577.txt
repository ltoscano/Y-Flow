
WALANG BATAS SA MGA BULLY TEACHER

PINIRMAHAN na ni PNoy ang anti-bullying law laban sa elementary at high school students. Pero walang batas laban sa bully teachers.
Ayon sa bagong batas, bawal na ang mga bully student at bawal din na gumanti sa mga bully.
Malaking kahangalan ang bagong batas na ito. Krimen na ang bullying student at krimen din ang magpa-bully. Pero kung ang bully ay ang teacher mismo, walang batas laban sa mga gurong ito.
Ano ba ang isinasaad ng anti-bully act of 2013?
Ayon sa batas, ang bullying ay ang pagsusulat at pagsasalita, verbal man o electronic, physical man o emotional ng mga bagay na magdudulot ng takot sa isang biktima ng bullying.
Ayon pa rin sa batas na ito, bawal din sa biktima ng bullying ang gumanti.
Ano ba ang bullying? Ito ay ang pagsusulat ng laban sa kapwa estudyante at ang physical na pananakit sa kalaban, gumanti man siya o hindi.
Dahil hindi sakop ang mga teacher ng batas na ito, malayang magpatuloy ang mga gurong ito na saktan ang kanilang mga estudyante, physical man o emotional.
Specifically, bawal ang magmura, manulak, manuntok, manipa, manampal, mangiliti, mangsabunot at magbiro o manaksak at mamaril. Bawal na rin ang mapanirang text sa cellphone o sa internet tulad ng e-mail, twitter, facebook at iba pa.
Ang kaso, karamihan sa mga kabataang ito ay sakop ng batas ni Kiko Pangilinan, asawa ni Sharon, at walang parusa sa mga batang kriminal na ito.
Wala ring parusa sa mga bully teacher dahil nga walang anti-bullying law ukol sa mga guro.
Ke titser ka man o estudyante, kaya victim ka man o hindi, hindi ka maparurusahan dahil walang parusa sa bullying, kaya tuloy ang ligaya ng kahit sinong nambu-bully.
At siyempre, happy rin ang Department of Education (DepEd), isa sa mga corrupt na kagawaran ng pamahalaan.



