Daan- daang bags ng palay at hybrid corn seeds naipamahagi sa mga magsasaka sa N. Cotabato

July 26, 2016

LUNGSOD NG KIDAPAWAN, North Cotabato, Hul. 26 (PIA)--- Abot na sa 1,000 bags ng palay seeds at 1,185 bags ng hybrid corn seeds ang naipamahagi bilang ayuda sa mga magsasakang matinding naapektuhan ng tagtuyot nitong nakalipas na mga buwan. Ayon kay Engr. Eliseo Mangliwan, Provincial Agriculturist, ito ay sa ilalim ng Rice, Corn and Vegetable Seedling Calamity Assistance Program ng pamahalaang panlalawigan na naglalayong tulungan ang mga magsasaka na makabawi sa pinsalang dulot ng El Ni√±o phenomenon. Ang pamamahagi ay pinangunahan ng Crops Division ng Office of the Provincial Agriculturist (OPAg). Namimigay din ng mga libreng seedlings ang mga Municipal Agriculturist Office upang lalo pang mapalakas ang ayuda sa mga magsasaka. Samantala, pinagtutuunan din ng pansin ng OPAg ang iba pang uri ng ayuda para sa mga magsasaka. Kabilang rito ang mga pantas- aral at mga pagsasanay hinggil sa mga farming technique, technical assistance at iba pang mga estratehiya na makatutulong sa sektor ng agrikultura. (SJDuerme-PIA12/JSta.
Cruz-NorthCot Media Center)



