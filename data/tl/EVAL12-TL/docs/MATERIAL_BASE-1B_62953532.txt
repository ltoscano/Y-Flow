tunay na salarin

MATINDING baha na naman ang naganap sa maraming lugar sa Metro Manila nitong nakaraang mga araw.
Ang itinuturong dahilan ay ang “habagat.”
Bago ito, tumaas ng hus-to ang bilang ng mga nagka-dengue. Ang itinuturong dahilan ay ang pesteng lamok.
Kamakailan naman, nang dumagsa ang sakit na “lep-tospirosis,” ang dahilan daw ay ihi ng pasaway na daga.
Kapag nagugutom ang mahihirap, ang dahilan daw ay kawalan ng trabaho.
Nang lumaganap kamakailan ang carnapping ay mga sindikato naman at carnapper ang sinisisi.
Kawawa naman tayo, parekoy, tingin kasi ng gobyerno ay bobo talaga tayong lahat!
Habagat nga ang nagdadala ng matinding ulan. Gaya rin naman sa leptospirosis na hatid ng ihi ng daga at dengue na dulot ng kagat ng mga lamok.
Aminado tayo riyan, parekoy, gaya naman sa gutom na hatid ng kahirapan at mga krimen gaya ng carnapping na kagagawan ng sindikato.
Pero ang tanong natin, bakit hindi napaghandaan ang mga ito ng ating pamahalaan?
Madali nga namang ikatwiran ang habagat sa baha, ang lamok sa dengue, ihi ng daga sa leptospirosis, kawalan ng trabaho sa kahirapan at sindikato naman sa mga krimen.
Pero sa totoo lang, ang tunay na salarin sa mga ito ay ang kapalpakan ng pamahalaan o kabiguang magsagawa ng matitinong proyekto!
Kailangan pa bang sabihin na dahil ito sa corruption?



