Kahandaan ng DepEd sapat sa pagsisimula ng klase sa Masbate

June 14, 2016

LUNGSOD NG MASBATE, Hunyo 14 (PIA)—Walang gaanong aberya ang naitala sa unang araw ng klase ng senior high school at sa mga pampublikong paaralan sa Masbate kahapon.

Bahagi ng pagbubukas ng klase ang help desk na inilagay ng DepEd sa mga paaralan para kagyat na matugunan ang mga pag-aalala ng mga mag-aaral at magulang hinggil sa senior high.

Sa lungsod ng Masbate, bagama’t patuloy pa ang konstruksyon ng mga gusaling gagamitin ng senior high, maayos namang naidaos ang unang klase sa makeshift classrooms o pansamantalang silid-aralan.

Ayon sa hepe ng governance and operations division ng DepEd Masbate City Division Office na si Renato Rubio, sapat ang mga bagong gusali para sa senior high schools sa oras na matapos ang pagtatayo sa mga ito.

Ganito din umano ang sitwasyon sa ibang bayan ng lalawigan ng Masbate. Wala namang naiulat sa lokal na media kung may aberya sa unang araw ng pasukan sa 20 pang ibang bayan ng lalawigan. (EAD/PIA5 Masbate)



