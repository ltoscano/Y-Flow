MGA DOKTOR NG SORSOGON TANGGALAN NG LISENSYA

IPAGPAPATULOY nating ilahad ang mga karanasan sa buhay ng tiyahin ni Noel Belen ng Sorsogon sa kamay ng mga pabayang doktor ng Sorsogon Provincial Hospital.
Basahin natin ang karugtong pa ng kuwento.
Noon ngang Jan. 6, 2014 nang makita ko si Dr. Erwin Javier ay kaagad ko siyang kinompronta.
Sinabi ko, “Dok, kailan ba ‘yang NGT na sinasabi mo?
“Kasi halos pampitong araw nang walang laman ang tiyan ng pasyente ko. “Kahit, kako, ubusin mo lahat ang klase ng gamot hindi tatalab kasi gutom ang pasyente ko.”
Ang sagot naman sa akin ni dok, “Bakit si mama mo lang ba ang pasyente ko?”
“Nakikita mo ba ang dami ng mga pasyente rito?” sabay turo niya sa mga pasyenteng nandoroon.
Ang patanong na sagot ko naman sa kanya, “Natural marami ang pasyente rito, kasi pampublikong ospital ito.
“At isa pa, ang mga ‘yan ay ngayon lang at puro bago na pasyente.
“Bakit abala ka sa bagong pasyente gayong hindi mo pa nga maasikaso ang pasyente ko na pinasok ko pa noong Dec. 31, 2013”
At ang sabi ko pa, “Dok kung mahal mo ang propesyon mo bilang doktor, mahal ko rin ang buhay ng mama ko.”
At saka tumayo na ako at tumalikod kay doktor.
Para kasi, sa tingin ko, talagang malabong kausap si doktor.
Pero makalimang hakbang pa lang ako, tinanong uli ako ni Dr. Javier, “Bakit, sinabi ko bang hindi ko NGT mama mo?”
MAGALING GUMAWA NG ABANIKO
ISA sa mga napiling “Most Outstanding Fan Maker” (gumagawa ng abaniko) si Fely de Guzman ng Brgy. Bucbuc, Lopez, Quezon sa pagdiriwang ng JS “Age Doesn’t Matter Baylehan” na tribute para sa Senior Citizens.
Ang Dance for a Cause Party ay isinagawa ng Lopez Provincial High School (LPHS) Class 71.



