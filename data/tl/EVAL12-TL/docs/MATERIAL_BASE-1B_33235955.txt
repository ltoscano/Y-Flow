Cagayan Valley DOLE may bagong wage hike, job fairs

April 27, 2016 Ben Moses Ebreo

BAYOMBONG, Nueva Vizcaya, April 27 (PIA) – May nakaambang bagong wage hike ang ipapaalam ng Department of Labor and Employment (DOLE) para sa mga private workers in rehiyon dos at magsasagawa ito ng job fairs bilang bahagi ng Labor Day celebration sa rehiyon dos. Ani Pacifico Moralit, DOLE chief, ang bagong wage increase ay iaanunsiyo sa May 1 dahil aprubado na ito ng Regional Tripartite Wages and Productivity Board (RTWPB). ‘Ito ang pinakamaking wage increase sa loob ng 2 dekada kaya’t dapat itong sundin ng mga private employers,” pahayag ni Moralit. Dagdag nito na ang bagong wage hike ay sasakup sa mga private workers sa agricultural, non-agricultural, retail at iba pang sector. Ayon pa kay Moralit, dalawang job fairs ang isasagawa ng DOLE sa darating na May 1 at 2 para sa mga job seekers sa rehiyon dos. Ito ay gaganapin sa Robinson’s Galleria sa Santiago City at SM Cauayan City kung kaya’t inaanyayahan ng DOLE ang mga semi-skilled at skilled workers na dumalo sa nasabing job fairs. (ALM/BME/PIA 2-Nueva Vizcaya)



