AlDub, iba ang feeling ngayong KASAL na By ALLAN DIONES October 24, 2016
MUKHANG may hangover pa ng AlDub wedding sina Alden Richards at Maine Mendoza kahapon sa Sunday PINASaya.
Nag-guest ulit si Maine sa SPS bilang si DJ Mae, na nagseselos na naman kuning-kuning kay DJ Bae.
Nagsagutan at nagpasaringan ang dalawa sa radyo, na ang ending ay swit-switan moment na sponsored ng Magnolia ice cream. Suot pa rin ng dalawa ang kanilang wedding ring, na ipinakita pa ni Alden sa kamera.
Nang usisain nina Jose Manalo at Ai Ai delas Alas kung kumusta sila after ng kanilang kasal, parehong “Masaya!” ang sagot ng dalawa.
Dugtong pa ni Tisoy, “Iba ‘yung feeling!” na ikinakilig ng AlDub fans sa studio.
Ang AlDub/MaiDen ang naglaban sa Sayawit segment, na si Menggay ang nagwagi dahil hindi nahulaan ni Tisoy ang sarili niyang kanta na Wish I May.
“Panalo si misis, talo si mister!” hirit ni Ai Ai, na panay ang kantiyaw kay Alden. In fairness, kahit hindi totoo ang naganap na wedding nu’ng Sabado ay grabe the feels.
REEL wedding with REAL emotions ang peg! Naka-6.8M tweets ang #AlDubWedding nu’ng araw na ‘yon.
Abangan natin today kung ano nang magiging takbo ng kuwento ng Kalyeserye matapos maikasal at opisyal na maging Mr. & Mrs. Richards sina Tisoy at Menggay.
Parang biglang hot na naman ulit si Jake Ejercito sa mata ng netizens after ng paglabas ni Jake nu’ng Sabado sa Eat Bulaga.
Ang daming positive comments sa social media na guwapung-guwapo kay Jake at parang nakalimutan na nila kaagad si Andi Eigenmann at ang anak dito ni Jake na si Ellie.
Ang pogilicious kasi talaga ng tisoy na anak ni Manila Mayor Erap Estrada sa suot nitong barong sa Kalyeserye wedding ng AlDub.
Tila nabuhay muli ang pagiging Crush ng Bayan ni Jake, na cord sponsor sa kasalang Alden Richards at Maine Mendoza sa Christ the King Church.
“Congrats again, Mr. & Mrs. Richards! Enjoy your honeymoon!” ang caption ni Jake sa Instagram ng pinost niyang pic with the newlyweds, na may pa-hashtag na #32 (dahil ‘yun daw ang bilang ng anak na gusto ni Meng).
Sa class picture ng EB Dabarkads sa simbahan ay ka-join si Jake at parang at home na at home siya sa grupo.
Si Ryzza Mae Dizon ay may picture kasama niya, na parang kilig na kilig sa tuwa si Aling Maliit.
May cute pic din si Jake kasama ang cutie brothers na sina Baeby Baste at Samsam.
May IG post pa ang mommy nina Baste at Samsam na nagti-thank you kay Jake sa pagtulong nito na bantayan ang dalawang tsikiting doon sa kasal.
Mukhang well-trained na si Jake sa pag-aalaga sa mga bagets dahil sa experience niya sa daughter niyang si Ellie.
After niyang dumalo sa AlDub wedding ay mukhang naka-bonding ulit ni Jake si Ellie dahil nag-tweet siya ng pics na kasama niya ang kanyang little girl.
‘Yung EB guesting niya nu’ng Sabado ang first showbiz appearance ni Jake mula nang pumutok ang isyung siya ang tunay na ama ng anak ni Andi at hindi si Albie Casiño.
Posibleng sooner or later ay magkaayos din sila ni Andi dahil sa ayaw nila at sa gusto ay magulang sila pareho ni Ellie.



