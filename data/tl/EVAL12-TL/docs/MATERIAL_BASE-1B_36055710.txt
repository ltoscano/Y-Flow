PSL ALL-PINOY: RC COLA-ARMY TEAM-TO-BEAT By Elech Dawa June 14, 2016
Umaatikabong bakbakan ang inaasahan sa pagbubukas ng Philippine Superliga (PSL) All-Filipino Conference sa darating na Sabado, June 18, sa FilOil Flying V Center sa San Juan.
Target ng three-time champion RC Cola-Army na sumikwat ng panibagong titulo, pero markado na sila ng ibang teams at gigil din na pataubin ang mga ito upang kalsuhan ang kanilang pamamayagpag sa event na ipalalabas ng live sa TV5 at Aksyon TV.
Walang nadagdag sa Lady Troopers matapos mag pass sa naganap na rookie draft nakaraang buwan subalit mananatiling malakas ang kanilang puwersa dahil sa magandang chemistry ng mga beteranang sina Rachel Anne Daquis, Honey Royse Tubino, Jovelyn Gonzaga, Nerissa Bautista, Michelle Carolino at Tina Salak. Nakopo rin ng RC Cola-Army korona sa PSL Invitational Conference nitong taon matapos kaldagin ang solid Est Cola club, mga young squad ng Thailand National Team B.
May apat na linggo na ang nakararaan, nag reyna sina Gonzaga at Bautista ng RC Cola-Army A sa PSL Challenge Cup beach volleyball tournament ng kaldagin sa finals ang duo nina Cherry Rondina at Patty Jane Orendain ng Foton.
Pero paniguradong giyera ang bawat teams na makakalaban ng Lady Troopers.
Nagbabala ang F2 Logistics, Petron, Cignal at Foton na ibabagsak nila ang Lady Troopers habang ang Generika, Standard Insurance-Navy at Amy’s Kitchen-Perpetual ay may kakayahan para silatin ang mga kampeon.
Malakas ang roster ng Cargo Movers na halos lahat ay galing La Salle team na lumigwak sa Ateneo de Manila sa nakaraang UAAP finals showdown.
Nahablot din ng F2 Logistics si Ara Galang bilang top overall pick sa PSL Annual Rookie Draft, ang mga veterans sa team ay sina Aby Marano, Cha Cruz, Paneng Mercado at Danika Gendrauli.
“F2 Logistics may be young but its already overflowing with experience,” wika ni Generika coach Francis Vicente. “The core of La Salle will be a serious threat not only because they won the UAAP crown over Ateneo, but because they already gained significant experience in the (PSL) Grand Prix as members of Meralco last year.”

Malakas din ang line-up ng Petron, Cignal at Foton.



