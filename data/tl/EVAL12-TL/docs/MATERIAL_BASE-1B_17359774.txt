MALING PANINIWALA

SIKAT na sikat ang pangalan ni “Tita Maxie” sa Feng Shui circles at ang kanyang Charme General Merchandise sa Ongpin Street, Binondo, Manila.
Dalubhasa si Maxima Tiu sa paggawa ng bracelet, necklace at lahat na may kinalaman sa pagdadala ng suwerte, kaligayahan at kayamanan. Subalit lingid sa kaalaman ng nakararami, si Tita Maxie ay sumailalim na sa isang hip replacement procedure na nagpabago at nagpasidhi sa pagmamahal niya sa buhay at negosyo.
Nakaranas si Tita Maxie ng napakatinding pananakit ng kanyang balakang noong nakaraang taon. Sa halos sampung taon ay nabuhay siya sa matinding sakit, kaya tuloy hindi niya magawa ang nais niyang gawin, at hindi rin siya makapaglakbay sa mga lugar na nais niyang puntahan.
Ayon kay Tita Maxie, “kapag sumusumpong ang sakit, ako’y umiiyak at nagdarasal na sana maalis na ang sakit”. Subalit, ang sitwasyon ay lalong sumama nang siya ay hindi na makalakad nang maayos.
Upang kahit papaano ay maibsan ang sakit na nadarama, siya ay nagpagamot sa tradisyonal na ‘hilot’ o kaya nagpapamasahe, at inisip n’ya na ang kanyang nararamdaman ay simpleng problema lamang. Ngunit, ang pananakit ay lalong lumulubha, kaya kumonsulta naman siya sa isang faith healer, sa paniniwala niya, na siya, ay kinukulam.
Pinayuhan ng inyong lingkod si Tita Maxie na magpatingin kay Dr. Juan Javier Lichauco, isang mahusay na Rheumatologist na nasa St. Lukes Medical Center.
Pagkatapos ng sunod-sunod na scans at proseso, siya ay pinayuhan ni Dr. Lichauco na kumonsulta agad sa isang Advance Orthopedics for Joint Replacement (AOJR).
Si Dr. Jose Fernando Syquia ay isang Orthopedic Surgeon na dalubhasa sa Joint Replacement Surgery na nakatalaga sa Stanford University Medical Center, sa USA sa ilalim ng pangangasiwa ni Dr. Christopher Mow, na mas nakilalang doktor na gumamot at nag-opera sa mga tuhod na may kapansanan ni dating Pangulo at Mayor ng Maynila Joseph Estrada, na ngayon ay mabuti na ang kalagayan.



