Silver throw ni Lavandia By Ramil Cruz November 3, 2016
Binigay ni Filipina javelin throw legend Erlinda Lavandia sa Pilipinas ang second medal sa 22nd World Masters Athletics Championships 2016 nang madakma ang silver sa kanyang pet event kahapon sa West Australian Athletics Stadium sa Perth, Australia.
Naipukol ng 64-year-old Iloilo native, Baguio-based at retired policewoman ang spear sa distansiyang 30.42 meters sa kanyang sixth attempt sa pagsegunda sa women’s 60-64 division.
Noong Sabado ay naka-gold si javelin thrower Danilo Fresnido sa men’s 40-44 bracket. Inungusan si Lavandia ni Anna Kristine Jensen ng Denmark para sa mint sa best effort na 30.59-m na naibato sa third try sa kumpetisyong may tig-14 age brackets sa men’s at women’s divisions.
Sa dalawang foul ni Jensen at kabiguang maiangat pa ang nahagis, sumubok pa ang Pinay thrower sa final assault sa pagbabaka-sakali pa rin sa titulo. Naka-30.28 siya sa fourth attempt, naitaas pa ‘yun sa 30.38 sa next pero ang final heave niya’y kapos ng 17 centimeters sa naiiitsa ng Dane.
Nagkasya sa bronze si Ana Martinho ng Portugal sa 25.89m.



