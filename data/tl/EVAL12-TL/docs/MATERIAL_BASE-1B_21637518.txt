Sino’ng makakaiwas sa L? By Elech Dawa November 8, 2016
Magkikita ang dalawang heavyweights at isa sa Petron at Foton ang madudungisan pagsalpok nila ngayong araw sa Asics Philippine Superliga (PSL) Grand Prix sa FilOil Flying V Center sa San Juan. Nasa tuktok ng team standings ang Tri-Activ Spikers tangan ang 4-0 karta habang solo sa second place ang Tornadoes na malinis ang record sa tatlong laro, mag-uumpisa ang kanilang bangayan sa alas-singko ng hapon pagkatapos ng Generika-Cignal match sa unang laro, (3 p.m.).
Maghaharap naman sa main game sa 7 ng gabi ang F2 Logistics at RC Cola-Army sa event na suportado ng Mikasa, Asics, Mueller, Senoh at Grand Sport kasama ang TV5 bilang official broadcast partner.
Makikilatis ang Foton laban sa Petron na seryosong mabawi ang korona para ibandera ang bandila ng Pilipinas sa AVC Asian Women’s Club Championship sa Chinese Taipei.
Galing sa impresibong four-set demolition kontra Cignal, sasandalan ng Tri-Activ Spikers sina Frances Molina at Jen Reyes na nakakuha ng experience sa FIVB World Women’s Club Championship noong nakaraang buwan at sina Aiza Maizo-Pontillas, Cherry Nunag at CJ Rosario.
Nandyan din ang matibay na reinforcements ng Petron na sina Stephanie Niemer at Serena Warner.
“They fit our system perfectly,” saad ni Petron coach Shaq Delos Reyes. “But we can’t be complacent. We have to sustain our effort and remain consistent if we want to go far. Other teams are also strong. We expect them to come up with a good fight.”
Hindi makakalaro si middle blocker Jaja Santiago para sa reigning champion Foton dahil sasama ito sa National University sa 12-day buildup sa Japan.

Inaasahang kakayod ng todo sina imports Lindsay Stalzer at Ariel Usher kasama ang mga local spikers na sina Angeli Araneta, Maika Ortiz at Dindin Manabat.



