NURSES, LUHAAN KAY PNOY By Boyet Jadulco, Dindo Matining June 17, 2016
Lungkot at luha ang kaakibat na nararamdaman ngayon ng mga nurses sa bansa makaraang ibasura ni Pangulong Benigno Aquino III ang panukalang batas na magkakaloob sana ng karagdagang suweldo sa kanila sa katuwiran na madodoble ang kanilang pay hike at magiging mas mataas ang kanilang suweldo kaysa sa mga optometrists at dentists.
Ayon kay Executive Sec. Paquito Ochoa Jr., ipinabatid na ni Pangulong Aquino sa Senate President at House Speaker ang pag-veto niya sa consolidated House Bill No. 6411/Senate Bill No. 2720 na parehong naghahangad na maisabatas ang comprehensive nursing law.
Sa kanyang veto message, ipinaliwanag ng Pangulo na ang minimum base pay para sa entry-level nurses ay naitaas na sa pamamagitan ng Executive Order (EO) No. 201, series of 2016, kung saan ang total guaranteed annual compensation nilang P228,924 ay naiangat sa P344,074, bukod pa sa ibang benefits at allowances na kanilang natatanggap sa ilalim ng Magna Carta of Public Health.
Dahil dito, tiyak na magkakaroon ng salary distortion sa hanay ng medical at health practitioners kung saan magiging mataas pa ang suweldo ng mga nurse kesa sa optometrist at dentist.“
The President said that the bill, which proposes to further increase the entry level salary for nurses by four grades, will undermine the existing government salary structure and cause wage distortion not only among medical and health care practitioners but also other professionals in the government service,” paliwanag ni Presidential Communications Operations Office (PCOO) Sec. Herminio Coloma Jr. sa veto message ng Pangulo.
Comprehensive Nursing Law, itutulak sa 17th congress
Nangako naman si Sen. Antonio Trillanes IV na muli niyang ihahain ang Comprehensive Nursing Law sa susunod na Kongreso.
Nanghihinayang ang senador na hindi nalagdaan ang batas na naglalayong itaas ang kapakanan ng nurses at taasan ang suweldo ng mga ito sa local government hospitals.
“I am deeply saddened that the comprehensive nursing bill, which seeks to uplift the welfare of our nurses, and professionalize the nursing practice in the country, was vetoed by the President,” reaksyon ni Trillanes, principal author ng panukala sa Senado.



