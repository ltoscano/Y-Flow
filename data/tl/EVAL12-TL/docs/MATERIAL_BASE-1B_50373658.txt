QC treas. sisilipin ni Bistek

BILANG na ang oras ng ilang tiwaling empleyado sa Quezon City Hall.
Ito ang ipinaabot sa atin ng ilang malalapit kay Quezon City Mayor Herbert “Bistek” Bautista na halos ay nakatitiyak na ng
kanyang pangalawang termino dahil sa walang seryosong kalaban.
Ayon sa source, lubos ang pagpapasalamat ni Bistek sa mga taga-Quezon City, higit sa malalaking politiko rito dahil sa muling pinagkalooban siya ng tiwala ng mga ito.
Dahil d’yan, nakatakda umano nitong suklian ang nasabing tiwala sa kanya, kaya naman nangako itong lilinisin ang mga inirereklamong opisyal at empleyado.
Partikular na binanggit ng source na isa umano sa nakatakdang silipin ni Mayor Bistek ang mga sumbong laban sa umano’y mga katiwalian ni Treasurer Villanueva.
Sa totoo lang, parekoy, maraming sumbong na ang natatanggap natin sa umano’y katarantaduhang nagaganap d’yan sa opisina ni Villanueva.
Kaya dapat lang na silipin na ito ni Mayor Bautista at kung mapatunayang kurakot nga ay palayasin na ito kaagad!



