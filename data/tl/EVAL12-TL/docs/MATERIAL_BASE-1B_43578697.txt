ARMY, PETRON FACEOFF SA MALOLOS By Elech Dawa November 12, 2016
Itatarak ng RC Cola-Army ang unang back-to-back wins sa Asics Philippine Superliga Grand Prix na dadayo sa Malalos, babangon ang F2 Logistics mula sa pagkakadapa sa huling laban.
Haharapin ng Lady Troopers ang Petron sa main event, katapat ng Cargo Movers ang Cignal sa unang laro sa Malolos Sports and Convention Center. Matapos manalo sa kanilang unang laro ngayong conference, lumasap ng tatlong sunod na talo ang RC Cola-Army kaya napilitan sina head coach Kungfu Reyes at team captain Jovelyn Gonzaga na magkaroon ng open forum para malaman ang problema.
Resulta: Wagi ang Lady Troopers sa Generika 20-25, 26-24, 25-20, 26-24 para makabalik sa winning track at makakuha ng momentum pagsabak sa mga heavyweights.
“Our goal is to win one game at a time,” wika ni Reyes. “At least with the victory over Generika, we can now smile as we corrected our previous mistakes. That win could be the start.”
Para masungkit ang pangalawang sunod na panalo, kailangan ng Lady Troopers na lusutan ang Petron na ipinagmamalaki si super import Stephanie Niemer.
“We need our imports to step up,” ani Reyes. “They are the anchors of our defense. We want them to be active defensively in our game against Petron.”
Yumuko ang Cargo Movers sa tatlong sets sa Tri Activ Spikers at ang naging problema nila ay ang service reception.
“Ang hirap salagin ng service ni Niemer kahit ibang teams ‘yan ang problema nila,” sabi ni F2 Logistics coach Ramil de Jesus.



