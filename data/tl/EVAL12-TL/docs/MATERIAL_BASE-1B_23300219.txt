OH LABAN KA?!: Marian, pinuri-puri sa pagpapadede kay Zia in public! By Rey Pumaloy October 2, 2016
Pinabilib ni Marian Rivera ang ilang netizens sa ginawa niya bilang isang ina. Isang Instagram user na may account name na dyz.ros ang nag-post ng larawan ni Marian na nagpapadede ng kanyang anak.
Sa photo ay makikitang nakaupo si Marian at nasa aktong nagpapa-breastfeed ng baby niya.
Nakatalukbong ang anak ni Marian at natatakpan ng pranela ang bahaging dibdib na ipinapadede niya sa anak. Nakangiti lang sa kanyang sitwasyon si Marian habang nakatayo sa harap ng aktres ang asawang si Dingdong Dantes.

Kuha ang larawan sa isang airport.
Mukhang kuha sa US ang photo na ‘yon dahil sa comment ng isang follower na kinumpara niya ang malayang breastfeeding sa abroad kahit sa publikong lugar nang walang malisyosong tumitingin kaysa rito sa Pinas na hinuhusgahan agad ang sitwasyon ng babaeng may kargang sanggol at nagpapadede.
May mga taong nakakakita sa breastfeeding ni Marian pero dahil sa tawag ng pangangailangan ng anak kaya wala siyang kiyemeng nagpadede.
Hindi lang si Marian ang celebrity na nagpadede sa publiko.
Matatandaang nagpa-breast feed din si Bianca Gonzales sa baby niya sa isang basketball game nung nasa Amerika sila.
Pinupuri ng netizen ang ganitong akto ng mga 1st time moms na gaya nina Marian at Bianca.
Wala raw katumbas na pagmamahal ang ibinibigay ng mga ito para sa kanilang anak.

Marian, minura sa FB ng fan! Binastos daw ang friends niya?
Samantala, kung ideal ang tingin ng marami sa pagiging ina ni Marian, may ilan namang napikon sa diumano ay pagtrato nito ng hindi maganda sa ilang staff, workers ng airport dito sa atin.
Minura sa Facebook si Marian ng nagmamay-ari ng account na Irma Villamor ang name.
Nagalit si Irma dahil binastos daw ng aktres ang mga kaibigan nito na nagnanais lang na magkaroon ng photo op sa kanya.
Hindi naidetalye ang pangyayari pero ayon sa mensahe ni Irma, walang kaso kung ‘di nagpaunlak ang aktres sa photo op sa mga kaibigan nito sa airport, pero hindi raw sana binastos ni Marian ang mga kaibigan niya.
Bukas ang column o pahinang ito sa anumang statement, depensa, paglilinaw ng aktres o ng kanyang mga kapanalig kaugnay sa isyung ito.



