Oh Laban Ka?!: Angel, lumipad na ala-Darna!
Sey mo, Jessy?
By Rey Pumaloy July 30, 2016
Nabuhayan ng pag-asa ang mga fans ni Angel Locsin na matuloy ang pagbibida ng aktres sa movie remake ng Darna na ipu-produce ng Star Cinema. Nag-poste ang aktres sa kanyang Instagram ng photo na naka-Darna flying pose siya.
Nakadapa sa isang inclined work out machine si Angel at nag-pose ng pamosong paglipad ni Darna.
“Naks, #yabangpose,” pag-caption ni Angel. Bagama’t posibleng nagbibiro lang ang aktres, ikinatuwa pa rin ‘yun ng kanyang mga fans at followers sa social media na matagal na ngang nangangampanya sa Star Cinema at kay Direk Erik Matti na hintayin ang kanilang idol na gumaling at huwag ibigay sa ibang aktres ang project.
Nagbunyi sa IG ang mga fans ng Kapamilya aktres sa nasabing photo at pinasalamatan pa ang isa pang ABS-CBN actress na si Angelica Panganiban.
Nag-comment si Angelica sa isang post nito kasama si Angel at nag-dialogue na walang ibang puwedeng magbida sa Darna remake kundi ang kaibigan.
Matapos tanggihan ni Angel ang project dahil sa back problem nito, kung sinu-sino na ngang mga aktres ang nabalitang posibleng humalili sa role, kabilang na si Jessy Mendiola, na nag-post ng larawan niya na naka-Darna costume sa isang episode ng Banana Sundae.
Dahil sa photo posting na ito ni Angel ipinapalagay tuloy ng mga fans ng aktres na tuloy na ang project at hindi na ito mapupunta sa kahit kanino, lalo na kay Jessy.
Walang kinalaman ang ex-boyfriend ni Angel na si Luis Manzano pero binanatan pa rin ang Minute To Win It host ng mga followers ng aktres na nagpapayo sa kanyang huwag nang kailanman makipagbalikan pa nasabing TV host.



