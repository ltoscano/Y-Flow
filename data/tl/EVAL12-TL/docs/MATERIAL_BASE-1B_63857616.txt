DENG DAGDAG-PUWERSA SA LAKERS By AFP October 23, 2016
LOS ANGELES — Hindi na bago kay Luol Deng ang magsimulang muli.
Sa edad 14-anyos ay naranasan niyang tumakas mula sa civil war mula sa Sudan kasama ang pamilya at mapadpad sa USA sa pamamagitan ng scholarship.
Kaya naman sa paglipat sa panibagong koponang Los Angeles Lakers mula Chicago Bulls, Cleveland Cavaliers at Miami Heat, batid ni Deng na panibagong hamon ang naghihintay sa kanya. At handa ang 31-anyos na British forward na makapagbigay ng puwersa para sa Lakers, na sa papasok na bagong NBA Season ay magsisimula na ring sumabak nang wala ang nagretiro nang si Kobe Bryant.
Pumirma si Deng sa Lakers ng four-year $72 million deal noong Hulyo at excited na makalaro sa ilalim ng bagong coach ng koponan na si Luke Walton.
“It’s a new chapter for me. This is my 13th year now. I’m looking forward to being a part of it and leading the young guys,” lahad ni Deng sa Lakers media session.
Dalawang beses nang napasama sa NBA All-Star team (2012 at 2013), hindi pa nararanasan ni Deng ang magkaroon ng NBA Finals ring, na kamuntik na sana noong 2011, nang naglalaro pa sa Chicago.
At handang-handa na siya sa anumang hamon na mararanasan sa Lakers, na magtatangkang burahin ang worst-ever 17-65 season noong nakaraang taon.
“At this point in my career, even though I’ve been in the league 13 years, I’ve still got a lot of basketball to play. There’s a lot I could do,” wika ni Deng. “From my perspective, whatever happened here last season, that’s the past.



