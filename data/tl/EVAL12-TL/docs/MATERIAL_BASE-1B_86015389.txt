Bloodletting tampok sa Civil Service Month

SSeptember 07, 2016

LUNGSOD NG KORONADAL, South Cotabato, Set. 7 (PIA) -- Isang bloodletting activity ang pinakatampok na aktibidad sa pagdiriwang ng ika-116 na anibersaryo ng Civil Service Commission sa South Cotabato.

Sa isang pulong-balitaaan, sinabi ni Atty. Venus Ondoy, director ng CSC South Cotabato Field Office, na gaganapin ang bloodletting sa DepEd-South Cotabato Conference Room sa Biyernes, Setyembre 9.

Kaugnay rito, nanawagan si Atty. Ondoy sa publiko, lalung-lalo na ang mga kakayahang magbigay ng dugo na makilahok sa bloodletting activity.

Inaasahan ng CSC-South Cotabato na aabot sa 100 katao ang makakapagbigay ng kanilang dugo sa naturang aktibidad.

Ito na ang ika-apat na taon ng pagsasagawa ng bloodletting activity ng CSC-South Cotabato.

Noong 2013, 52 na indibidwal ang naghandog ng kanilang dugo, 68 noong 2014, at 82 noong 2015.

Tema ng 116th Civil Service Anniversary ang “Sigaw ng Lingkod Bayani: Malasakit para sa Taumbayan, Kapwa Kawani, at Kalikasan.” (DEDoguiles-PIA 12)



