Solenn Heussaff, sa 2018 pa pabubuntis!
Utak 15-years old kasi!
By Dondon Sermino, Ruel Mendoza June 24, 20161199 Planong magka-baby ng mag-asawang Nico Bolzico at Solenn Heussaff-Bolzico after 2 or 3 years pa. Marami pa raw kasing kailangan tapusin si Solenn na mga trabaho niya sa showbiz.
Kapag nabawasan na raw ang kanyang load, doon lang sila makakapagplano na magkaroon ng baby.
“Ayoko muna ngayon. Mga 2 years, 3 years. I’ll be 33. “Kasi ngayon, Taste Buddies may new host so dapat nandito ako for the next 2 years,” sey ni Solenn.
Inakala ng marami na once na kinasal si Solenn ay mag-i-slow down na ito sa kanyang career. Pero wala raw silang gano’ng usapan ng kanyang mister.
“No! What’s that? Slowing down? Ha! Ha! Ha! Ha!” tawa pa ni Solenn.
“I feel like I’m 21 lang so okay pa. May mga 15 years pa ako.
“Sabi ng dad ko 15 pa ako sa mental age ko sa may time ako.”
Wala naman daw mababago sa mga ginagawa ni Solenn kahit na Mrs. Bolzico na siya. “No, there’s no changes at all. Sadly. Not naman sadly. Like I’ve said before in all my interviews, live in naman kami for 5 years so parang we’re married 5 years ago.
“Since first year ko sa showbiz, kami na. So ‘yun walang naiba, walang nabago,” tsika pa ni Solenn na napapanood sa sitcom ng GMA 7 na A1 Ko Sa ‘Yo.

Maricel at Snooky sa Yan Ang Morning!
Dalawang magkaibang landas ang tinahak ng actress-mothers na sina Snooky Serna at Maricel Laxa-Pangilinan pero sino kaya sa kanila ang katulad mo rin? Matapos magkaroon ng dalawang anak, tumigil na sa pagbi-baby si Snooky at dating asawang si Ricardo Cepeda.
Si Maricel naman at asawang Anthony Pangilinan, umabot hanggang limang anak.
Samantala, ang host ng Yan Ang Morning na si Marian Rivera-Dantes, iniisip kung panahon na bang isipin kung kailan dapat sundan si Baby Letizia!
Anu-ano nga ba ang mga tried and tested na paraan ng pagpapalaki ng mga anak?
Susubukin ni Boobay ang galing ng dalawang celebrity moms habang nagpapanggap siyang anak nina Snooky at Maricel.
At kapag marami ka nang anak, kilala mo pa rin ba ang ugali ng bawat isa o masyado ka nang busy para matutukan ang lahat?
Masasagot ‘yan sa mga nakakatuwang kwentong isi-share ni Maricel at Snooky kay Marian.
Makakasama rin ang panganay ni Maricel na si Ella na magbibigay rin ng punto de vista ng mga anak. Siguradong makaka-relate ka sa masayang kwentuhan na ito, na may title at hashtage na #YAMParenting.



