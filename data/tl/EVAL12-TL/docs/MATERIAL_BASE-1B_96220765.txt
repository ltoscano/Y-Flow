
OPAg- North Cotabato mamamahagi ng libreng mga punla

SSeptember 21, 2016

LUNGSOD NG KIDAPAWAN, North Cotabato, Set. 21 (PIA)--- Mamamahagi ng libreng forest tree seedlings ang Office of the Provincial Agriculturist (OPAg) sa mga nais mag-avail.

Ito ayon kay Provincial Agriculturist Eliseo Mangliwan ay bilang bahagi ng social responsibility ng OPAg sa pangangalaga ng kalikasan.

Kabilang sa mga forest tree seedling na kanilang ipamimigay ay ang narra, mahogany, lawaan, molave, Spanish cedar at teak.

Ang mga ito ay nakalaan lalo na sa mga magsasagawa ng tree planting at tree growing activity.

Binigyang- diin ni Mangliwan na pangunahing layon ng programa na madagdagan ang vegetative o forest cover ng lalawigan upang magsilbing conservation measure ito sa mga watershed, mamintina ang biodiversity at maging climate change mitigation measure na din.

Sa mga nais maka-avail ng libreng forest tree seedlings, mangyaring sumulat lamang kay Governor Emmylou Mendoza at ipadala ito sa tanggapan ng OPAg sa Barangay Amas, Kidapawan City.

Hinihikayat naman ang lahat ng mga benepisyaryo na alagaan at siguraduhing mabubuhay ang mga punla upang mapakinabangan. (SJDuerme-PIA12/RVillanueva-OPAg-NorthCot&RBe√±ez-DXVL News)



