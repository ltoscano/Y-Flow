Pavel ng Star Trek, natagpuang patay!
By Ruel Mendoza June 21, 2016 Marami ang nagulat sa biglang pagkamatay ng 27 years old Hollywood actor na si Anton Yelchin. Nakilala ang Russian-American actor dahil sa pagganap niya bilang Pavel Chekov sa Star Trek film series. Huli nga siyang mapapanood sa malapit nang ipalabas na Star Trek Beyond.
Ginampanan din niya ang role na Kyle Reese sa Terminator Salvation in 2009. Ang sanhi ng pagkamatay ng aktor ay dahil sa isang freak car accident.
“Actor Anton Yelchin was killed in a fatal traffic collision early this morning. His family requests you respect their privacy at this time,” ayon pa sa official statement ng kanyang pamilya. Naipit nga raw si Anton sa gitna ng kanyang kotse at sa pader ng kanyang bahay sa Studio City.
Natagpuan na siyang walang buhay pero ang kanyang sasakyan ay umaandar pa rin at naka-neutral ito.
Pinanganak sa Leningrad, Russia si Anton at nag-migrate ang kanyang pamilya sa U.S. seeking political asylum noong six months old pa lang siya. Parehong star figure skaters ang mga magulang niya. Sa edad na 9 nagsimula ang acting career ni Anton. Nakipagtagisan na siya ng acting with Anthony Hopkins sa pelikulang Heart in Atlantis and with Robin Williams sa House of D.



