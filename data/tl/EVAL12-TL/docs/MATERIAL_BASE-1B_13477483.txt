BLOWOUT WIN NG WARRIORS
Cavs tinambakan sa Game Two
By Abante June 7, 2016
OAKLAND, California — Dehado na nga, lalo pang nadehado ang Cleveland Cavaliers nang malagas si Kevin Love sa aksidenteng siko sa ulo ni Harrison Barnes sa second quarter sa pagtanggap ng team ng 110-77 loss kontra titleholder Golden State Warriors noong Lunes (Manila time) sa 70th NBA Finals 2015-16.
Nabaon na ang CC 2-0 tungo sa pagdayo ng best-of-seven series sa balwarte nila (Cleveland) para sa Game Three sa Miyerkules at baka may sanction pa sila sanhi nang pagpapalaro pa rin kay Love sa third quarter sa kabila na nasiko siya.
Limitado lang si Love sa 20 minutes play sa tinapos na five points sa likod ng 2-for-7 shooting, parang senyales nang napipitong pag-sweep sa kanila ng GSW, ang may ari ng record 73 wins sa regular season. Sa 31 teams pa na naka-2-0 lead, 28 na ang nanalo sa playoffs. Last team na kahit nalubog sa 2-0 at wagi pa saisang playoff ay ang Miami Heat noong 2006 laban sa Dallas Mavericks.
Pero hindi pa nasisiraan ng loob si LeBron James na trumabaho ng 19 points, nine assists at eight rebounds sa kabila na makalaro o hindi si Love sa Game Three.
“It’s hard for me to pinpoint what’s not working and what could work right now” bulalas ni James. “Obviously not much is working.
“What we’ve done these last two games doesn’t put a damper or a cloud over what got to us at this point. We’re still here and we still have a chance to turn this thing around.”
Hindi sinasadyang nasiko ni Barnes si Love sa likod ng ulo sa rebound battle ng second period.
Bagsak ito sa sahig at pinatong sa likod ng ulo ang mga kamay nang ilang minutes sako ineksamen sa bench pagkatapos ng timeout.
Bumalik siya sa game at natapos ang first half saka nagsadya sa loker room. Inihayag ng NBA na nahilo si Love tapos na maglaro pa sa third frame kaya nilagak ng liga sa concussion protocol.

Hinirit ng NBA na hindi agad nahilo si Love at hindi rin lkinakitaan na mahihimatay sa first half at halftime na magpapaalis sana agad sa kanya sa game.
“Losing one of our top three players is always going to be a big impact,” lulugu-lugong kementaryo naman ni coach Tyronn Lue. “But right now he’s in a concussion protocol and he’s just day to day.”
Rumolyo si Kyrie Irving ng 10 points sa sablay sa siyam ng kanyang 14 shots sa pagsentro sa kanya ng depensa. May 12 for 36 na siya sa dalawang laro.
Hindi rin lumaro si Lover sa Cavs sa finals last season sahil sa shoulder injury, kaya ang presensya ngayong taon kasama ang malusog na si Irving nagbigay ng pag-asa sa kampo na maiba ang resulta tapos ilang madaig ng Golden State sa Finals.
Pero, kalimutan na muna ang 52 taong tagtuyot sa kampeonato, ang dapat isipin ng Cavs ay ang makaisa laban sa Warriors sa susunod na laro.



