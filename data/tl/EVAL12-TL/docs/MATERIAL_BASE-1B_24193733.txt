Regine, tahimik sa sobrang trapik By Jun Lalin December 4, 2016
SUCCESSFUL ang Songwriters Series concert nina Ogie Alcasid, Louie Ocampo at Rey Valera sa KIA Theater noong Biyernes!
In fairness, parang lumamig sa KIA Theater, huh?!
Nabasa kaya nila na medyo mainit sa venue nila tuwing may nagsu-show roon, kaya ginawan nila ng remedyo? Anyway, maaga pa lang noong Biyernes ay nasa KIA Theater na sina Ogie, Louie at Rey para sa kanilang rehearsal.
Pati ang mga guest na sina Regine Velasquez-Alcasid at Martin Nievera ay maagang dumating sa KIA Theater para mag-rehearse.
Malapit si Martin kay Louie, pati kina Ogie at Rey, kaya kahit abalang-abala sa napakaraming shows, hindi niya natanggihan na mag-guest sa Songwriters Series.
Nang makatsikahan nga namin si Martin sa dressing room ng KIA Theater, halatang excited siya na mag-support sa nasabing concert.
Si Regine, natural na todo-support sa mister niyang si Ogie, pati kina Louie at Rey.
“Lagare Queen” si Regine noong Biyernes dahil kahit maaga siya sa KIA Theater, pagkatapos mag-rehearse ay nag-ayos lang at pumunta sa Makati City para um-attend sa Christmas party ng Belo Medical Group ni Dra. Vicki Belo.
Nakakaloka lang dahil sa sobrang traffic, umabot ng two hours bago nakarating sa Belo event ang Asia’s Songbird.
Wala siyang reklamo dahil importanteng makapunta rin siya sa Christmas party ng medical group ni Dra. Belo.
Nakakaloka man ang traffic noong Biyernes, quiet na lang si Regine.
After ng partisipasyon niya sa Belo event, balik-KIA Theater siya and in fairness, nakaabot siya roon bago nagsimula ang concert.
Pagod man si Regine dahil sa sobrang traffic, bigay-todo pa rin siya sa performance sa KIA Theater.
Kung si Regine ay maagang pumunta sa Belo event, si Martin naman, after ng portion niya sa KIA Theater concert nina Ogie, Louie at Rey, lumagare rin sa Christmas event ng medical group ni Dra. Belo.



