
BILL DEPOSIT NG MERALCO; CIDG COLLECTOR ITUTUMBA

HABANG nakabitin pa sa Korte Suprema ang usapin sa hinihinalang sabwatan sa pinakahuli at malaihang pagtaas ng presyo ng kuryente ay muli na namang gumawa ng pagkakaperahan itong Meralco!
Tungkol ito, parekoy, sa tinatawag nilang “Bill Deposit Update Program” kung saan kumukolekta na naman ng pera sa consumer itong letseng Meralco! Kahapon lang ay nakatanggap tayo ng “notice” mula sa Meralco na pinagbabayad tayo ng P11,435.75 sang-ayon umano sa kanilang “recently implemented Bill Deposit Upgrade Program.”
Ang ibinigay na dahilan, dahil halos apat na taon na tayo sa kasalukuyang inuupahan at palaging mataas ang ating buwanang binabayaran sa kuryente. Kaya dapat lang daw na magbayad tayo ng P11,435.75 bilang deposito.
King-ina, kung ang pag-uusapan ay kasiguraduhan na makababayad nga tayo ng monthly bill, testigo mismo ang kanilang records na bagama’t mataas ang halaga ng ating buwanang bill ay hindi naman tayo naputulan ni minsan!
Isa pang problema rito sa panggagantso ng Meralco, tayo parekoy, ay nangungupahan lang at posibleng bumalik na muli sa probinsya sa mga darating na buwan. Paano pa natin mababawi ang hijo de-putang Bill Deposit na ‘yan?
Ang tanong, parekoy, lahat ba ng Meralco consumer ay pinagbabayad nito? Eh, ‘di nangangahulugan lang na wala talagang puhunan itong demonyong Meralco kundi iginigisa tayo sa sariling mantika. Dahil bago pa man tayo nakagagamit ng kuryente ay bayad na natin ito! Tang-inang mandarambong talaga!
Tinatawagan natin ang ERC, maging ang anomang consumer’s federation na busisiin itong panibagong katarantaduhan sa kuryente! Desperado talagang mamera sa ating mahihirap itong animal na Meralco!
-o0o-
Kaugnay sa ating iniulat na lingguhang pangongolektong mula sa mga iligalista sa buong Calabarzon nina alyas “Milan” at P02 Lotayo, ilang impormasyon ang ating natanggap na may ikakanal na naman! Nanay kupow! Matatandaan na noong nakaraang taon ay maraming nagpakilalang collector ng CIDG ang isa-isang itinumba.
Hmmm, ibig sabihin ba ay may tsansa na unang maglalaho sa kanyang collection activities itong si alyas “Milan?”
Sa ngayon, parekoy, ay nangongolekta si Milan para sa Deputy ng Region 4-A RIU ng CIDG.
Si P02 Lotayo naman na itinapon ni Cavite PNP Provincial Director S/Supt. Joselito Esquivel, Jr. sa Indang, Cavite ay patuloy pa ring nangongolektong gamit ang isang Col. Herrera ng Camp Crame na naka-assign umano sa MED. Sandali nga P02 Lotayo, bago mo ituloy ‘yang collection activities, eh, linawin mo nga munang lintek ka kung anong unit ‘yang sinasabi mong MED!
Hmmp!



