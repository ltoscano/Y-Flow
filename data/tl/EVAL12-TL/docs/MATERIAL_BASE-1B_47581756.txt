SOBERANO HARI NG 3 POINTS By Elech Dawa August 13, 2016
Kahit isa siya sa mga snipers ng San Beda College Red Lions ay nagulat pa rin si AC Soberano sa kanyang pagkakapanalo sa three-point shootout kahapon sa NCAA All-Star sa The Arena, San Juan City.
Kinalos ni Soberano sa final round sina RK Ilagan (2nd) ng San Sebastian at Exeqiel Biteng (3rd) ng Mapua.
“Hindi na manalo kasi nandyan sina RK at Biteng,” saad ng tubong Tarlac na si Soberano. “ginawa ko ‘yung best ko para manalo dito. Nakopo ni Soberano ang unahan sa first round matapos isalpak ang 23 points bago kumana ng 21 puntos sa final round sapat para talunin ang 15 at 11 pts. nina Ilagan at Biteng ayon sa pagkakasunod.
Pinaghandaan ni Soberano ang nasabing event at pinuntirya nito ang money ball na may two points kapag naipasok.
“Nag-focus lang ako sa money ball,” ani Soberano.
Si former Letran star Mark Cruz na ngayon ay nasa PBA na ang nagkampeon ng nakaraang taon.
Ang ibang kalahok ay sina Zach Nicholls ng Arellano Paolo Evardo ng Jose Rizal, Jervin Guzman ng EAC, Rey Nambatac ng Letran, McKevin Velasquez Perpetual at Carlo Young ng Saint Benilde.
Samantala, tinanghal na slam dunk champion si Yankee Haruna ng Saint Benilde.



