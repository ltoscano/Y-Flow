Red Lions: Track-and-field team By Elech Dawa June 16, 2016 Palaban at kumpiyansa pa rin ang San Beda College sa 92nd NCAA basketball tournament na sisiklab sa June 25 sa MOA Arena.
Kahit nawala ang mga starters ng Red Lions ng nakaraang taon, naniniwala si coach Jamike Jarin na kaya pa rin nilang makipagsabayan sa mga matitikas na teams sa liga.
Graduate na sina Nigerian behemoth Ola Adeogun at Ryusei Koga, nasa PBA na sina Baser Amer at Arthur dela Cruz. Si team captain Dan Sara na lang ang naiwan sa starting group ng San Beda noong nakaraang season. “It’s not a joke losing our key players from last year,” ani Jarin. “But we have faith in our young players that they can step this year and fill those massive voids.”
Hindi pinangalanan ni Jarin ang kanyang starters, pero malamang na sina Sara, Jayvee Mocon, AC Soberano, Donald Tankoua at Robert Bolick, transferee mula La Salle.
Si 2014 NCAA All-Star slam dunk champion at 6-foot-1 guard Arnaud Noah at Fil-Am shooter Davon Potts ang manggagaling sa bench kasama sina Ranbill Tongco, Jeramer Cabanag at Jose Mari Presbitero.
Ipinagtanggol ni Jarin ang kanyang koponan dahil sa maagang exit ng San Beda sa FilOil Flying V Premier Cup matapos maligwak sa Arellano U sa quarterfinals, sinabi nitong nasa learning process pa ang team.
“Arellano is a veteran team while our team is younger. But the season is long and we’ll try to learn on the fly in every game we play in the NCAA,” lahad ni Jarin.
Mananatili ang San Beda sa kanilang paboritong run-and-gun game.
“I’d like to call my team a track-and-field team because we love to run and quicken the pace as much as we can,” ani Jarin.



