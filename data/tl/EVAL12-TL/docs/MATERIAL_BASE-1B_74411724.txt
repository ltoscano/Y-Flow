Gamot na walang FDA approval iwasan

Ni Doris Franche-Borja

MANILA, Philippines â€“ Nagbabala ang Food and Drug Administration sa mga publiko hinggil sa limang hindi rehistradong gamot na ibinebenta sa bansa.
Sa ipinalabas na advisory ng FDA nasa listahan na pinagbabawal na ibenta ay ang Ofloxacin + Beclomethasone Dipropionate + Clotrimazole + Lignocaine HCL (Adcort Plus) 5 ml ear drops solution at Chlorbutol + Benzocaine + Paradichlorobenzene (Silwax) 10 ml ear drops solution na parehong gawa ng Amideep Pharmaceuticals mula sa India; Di Wang Shen Dan 2800 mg capsule, ng Biological Technology Co. Ltd, Lhasa; Blumax Herbal Male Sexual Enhancer Capsule, ng Laycock Pharmaceutical Inc., UK at Urongxiebao 5000 mg capsule, na gawa ng Hong Kong Tai He Tang Biology
Binalaan ng FDA ang mga negosyante na huwag ibenta ang nasabing mga produkto, gayun din ang mga mamimili na huwag itong tangkilikin.
Pinayuhan din nila ang publiko na dapat bumili ng mga gamot na aprubado ng FDA.



