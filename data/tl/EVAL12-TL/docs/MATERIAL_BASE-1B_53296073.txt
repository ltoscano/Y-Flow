Brunei at China tutuhugin ni Digong By Aries Cano October 15, 2016 Dalawang bansa ang magkasunod na bibisitahin ni Pangulong Rodrigo Duterte.
Ito ang kinumpirma ni Department of Foreign Affairs (DFA) Spokesperson Charles Jose sa ginanap na pre-departure briefing sa Palasyo ng Malaca√±ang kahapon.
Sinabi pa ni Jose na kabilang sa bansang bibisitahin ng Pangulo ay ang Brunei at China.

Itinakda ang pagbisita ng Pangulo sa Brunei at China sa Oktubre 16 hanggang 21. Unang bibisitahin ni Pangulong Duterte ay ang Brunei sa October 16-18 habang ang state visit naman sa China ay itinakda sa October 18 hanggang 21.
Kapwa layon ng pagbisita sa dalawang bansa ni Duterte ay palakasin pa ang pagkikipagkaibigan sa mga ito kasabay ng pagtiyak ng Pilipinas na ipagpapatuloy ang pagiging partners ng mga ito sa rehiyon.



