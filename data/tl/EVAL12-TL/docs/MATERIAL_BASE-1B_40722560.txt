Bakit bangko si Japeth?
July 7, 2016 Grabe ang dami ng tao sa MOA Arena the past two days.
Kahit na sabihin pang walang pera ang mga Pilipino, sold out ang tickets sa patron at sa lower box kahit na ang mamahal.
Bale-wala sa kanila kahit na umabot na sa P10,000 ang bentahan sa blackmarket ng lower box tickets. Nag-enjoy naman ang mga tao sa pagsuporta sa Gilas team. Manalo o matalo, hindi nagbago ang suporta nila.
***Honestly, ngayon na lang ulit ako nakarinig ng isang malaking crowd sa isang basketball game na ipinagsisigawan ng sabay-sabay ang pangalan ng Presidente ng Pilipinas.
Ang mga pulitiko kasi, kapag nanonood ng basketball game, nabu-boo o ‘di kaya’y hindi pinapalakpakan.
Pero iba ang welcome ng mga tao kay Digong nung Martes sa MOA Arena.,
Makikita mo talaga ang pagmamahal ng mga Pilipino kay Digong dahil sa reception na ibinigay sa kanya.
Bonggang-bongga talaga.

Hanggang ngayon, napakaraming tao ang nagtataka bakit hindi ginamit si Japeth Aguilar sa laro laban sa France.
Tinanggal sa Final 12 sina LA Tenorio at Calvin Abueva dahil kailangan daw natin ng height. Pero sa laro, ni isang segundo ay hindi ginamit si Japeth.
At maging sina June Mar Fajardo at Mark Pingris ay kakaringgit din ang playing time. Ewan. Naging matagumpay ang pagtatanghal ng FIBA OQT dito sa manila.
Kahit pano, nakuha natin ang atensiyon ng ibang bansa dahil ito nga ay FIBA Basketball.
I am sure naging napakataas din ng ratings ng TV5 dahil sa kanilang live coverage ng laro.
Nanood ng laro si Calvin Abueva nu’ng Martes.
Nang i-focus siya ng camera at nakita siya ng mga tao sa big screen, masigabong palakpakan at hiyawan ang ibinigay sa kanya.
Alam naman ng mga tao na siya dapat ang naglalaro at hindi yung nanonood lang siya.



