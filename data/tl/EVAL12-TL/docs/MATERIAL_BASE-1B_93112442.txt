Super woman binakbakan ng mga mambabatas

ORA MISMO Ni Butch M. Quejada (Pilipino Star Ngayon) | Updated November 20, 2014 - 12:00am

ITINATANONG ng mga asset ng mga kuwago ng ORA MISMO, kung walang problema ang mga peacekeeper soldiers na itinago sa Caballo Island matapos itong dumating sa Philippines my Philippines galing Liberia para tiyakin na alaws silang sintomas ng Ebola virus na dala sa pinanggalingan nilang lugar kaya naman 21 days ang ibinigay sa kanila ng gobierno para sila ikulong este mali i-quarantine pala sa Caballo Island.
Ayon sa mga asset ng mga kuwago ng ORA MISMO, kung hindi naniniwala si DOH acting Secretary Janette Garin sa isinagawang ‘protocol’ na dapat magsuot ng ‘personal protective equipment’ ang mga lalapit sa sundalo para makasigurong hindi sila mahahawaan kung sakaling may tamaan ng virus sa 133 peacekeeper soldiers.
“Dapat silang i-quarantine din.’
Sabi ng mga asset ng mga kuwago ng ORA MISMO, nangangamba si Senator Tito Sotto na baka kumalat ang deadly virus sa ginawang pagbisita nina Garin et al sa Caballo Island.
Ayon sa mga asset ng mga kuwago ng ORA MISMO, kung totoo ang sinasabi ni Garin na hindi kailangan mag-suot ng PPE kung walang sintomas ng virus ang mga sundalong dinalaw nila.
Tanong - Bakit pa inilagay pa sa quarantine ang mga ito?

‘Paano ngayon kung may peacekeeper na magkaroon ng sintomas ng e-bulsa este mali ebola pala?’ tanong ng kuwagong nagtatapang-tapangan.
Sagot - siguro dapat din i-quarantine ang mga opisyal ng DOH sa pangunguna ni Garin et al na pumunta sa Caballo Island at isama na rin ang mga nakahalobilo nila mula ng umalis sila sa isla papunta sa mga lugar na kanilang pinuntahan pa.’ sabi ng kuwagong SPO - 10 sa Crame.
Ika nga, pati iyong madlang people sa mga haybol nila?
Ito ay kung sakali may peacekeeper na makitaan ng sintomas ng Ebola?
Binira ni Senator JV Ejercito si Garin kasi nilabag nito ang kautusan ng hari este mali palasyo pala na dapat mag-ingat ang lahat sa nasabing sakit kaya nga mahigpit ang ginagawang pagbabantay sa pumapasok madlang people sa Philippines my Philippines.
‘Media mileage kaya?’ tanong ng kuwagong haliparot.
‘Siguro mas magandang kausapin si Dr. Lyndon Lee Suy para ito ang magpaliwanag sa madlang people kung tama ba o mali ang ginawa ni Garin sa pinag-uusapan natin ngayon?’ sabi ng kuwagong inuurot.
Sabi ng mga asset ng mga kuwago ng ORA MISMO, si Garin et al mismo ang nagbalewala sa quarantine period na ipinatutupad sa mga soldier.
Ika nga, masyadong nagtiwala ang ‘super woman?’
Naku ha!
Totoo kaya ito?
Sabi ni Ejercito, ‘she might be right in assuming that the soldiers are ebola virus-free…but the very essence of Malacanang order to have a 21-day quarantine period is to make it sure that everything is being done with high precaution, and she herself violated this.’
Sabi ng mga asset ng mga kuwago ng ORA MISMO, dalawang kongresista ang humihiling na magpa-quarantine rin sila Garin et al.
Abangan.



