Lady Eagles, Lady Stags girian sa last spot By Robin Mendoza SSeptember 3, 2016
Mga laro ngayon:
(Philsports Arena, Pasig) 6:00 p.m. – San Sebastian College vs Ateneo
Magsasagupa ang Ateneo at San Sebastian College para sa huling semis spot ng V-League Collegiate Conference sa PhilSports Arena ngayon. Tabla sa 2-3 carryover win-loss record ang Lady Eagles at SSC belles at ang mananalo sa kanilang bakbakan sa 6:00 p.m. ay aangat sa best-of-three semis para harapin ang top-seed Far Eastern University.
Hindi nakaporma ang Ateneo sa many-time NCAA champion SSC sa kanilang unang paghaharap sa elims nang burahin ng SSC belles ang 13 puntos na kalamangan ng Lady Eagles sa third set para kumpletuhin ang, 25-23, 25-22, 25-23, na panalo.
Pero wala nang silbi ang nakaraang panalo ng Recto-based squad sa knock out match.
Hindi na pwedeng umasa ang SSC kay Grethcel Soltones lamang dahil basang basa na siya ng kalaban.
“But we can’t rely on Grethcel (Soltones) too much, otherwise we will be predictable. Everyone must step up,” saad ni SSC coach Clint Malazo.
Maliban kay Soltones, kailangan mag-step up nina Denice Lim, Katherine Villegas, Joyce Sta. Rita, libero Alyssa Eroa at setter Vira Guillema para bitbitin ang kopunan.
Susubukan naman ng Ateneo na makabawi sa pagkatalo nito sa National University sa nakaraang championship.

Sasandal ang Lady Eagles kina Michelle Morente, Ana Gopico at Kim Gequillana sa opensa.



