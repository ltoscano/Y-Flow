
Successful JRA Cup
By Andy Sevilla SSeptember 6, 2016169 Share on Facebook Tweet on Twitter Successful ang Japan Racing Festival sa MetroTurf nitong Linggo na ang pinakatampok na karera’y ang Japan Racing Association Cup.
Dumating sa pagtitipon ang Chief Representative ng JRA Hong Kong Representative Office na si Hiroyuki Koezuka at isa pang representative na si Masahi Shoju. Dalawa rin ang mula sa Japanese Embassy sa Manila, sina First Secretary Kenji Terada at Minister for Economic Affairs Makoto Iyori.
Dumating din ang mga kinatawan ng ilang nag-sponsor ng pakarera tulad ni Isuzu Philippines Corporation president Hajime Koso at Senior Vice President Art Balmadrid at Hotel Sogo Sector Head Nelson Ordonez at Public Relations Manager Eugene Santos.

Naroon din ang dalawang commissioners ng Philracom — Bienvenido Niles Jr. at Dondon Bagatsing Jr. — na nag-sponsor ng JRA Cup at ang bagong chairman ng GAB na si Baham Mitra. Ilan pa ay si Malvar Vice Mayor Alberto Lat, opisyales ng Klub Don Juan de Manila, MJCI Racing Manager Ding Magboo, at PRCI Director Juan Eric Salido.
Ang kabayo ng magkasosyong Dr. Nick Cruz at Tony Tan na si Bite My Dust ang nanalo sa JRA Cup at nag-uwi ng tropeo at first prize na P300,000. Sinakyan ito ni Class A rider Jesse Guce.
“Ang buong pamunuan ng Metro Manila Turf Club ay natutuwa sa napaka-successful na pagdiriwang ng 2016 JRA Cup dito sa MetroTurf. Kami’y taos-pusong nagpapasalamat sa lahat ng mga tumulong at nagbigay ng suporta upang maging matagumpay ang JRA Cup dito sa MetroTurf.
Nagpapasalamat din tayo sa pamunuan ng Japan Racing Association at sa Japanese Embassy sa kanilang pagsuporta at pagpapadala ng kanilang mga distinguished representatives,” ang sabi ni MetroTurf Chairman at President Dr. Norberto Quisumbing Jr.
Balikatan ang karamihan sa 13 karerang binitiwan noong Linggo, kasama na ang magandang panalo ni I’m Your Lady na pag-aari ni Patrick Uy sa Hotel Sogo Trophy Race, ang dehadong si Real Steel ni Bayani Coching sa Tecson Farm Trophy Race, Ariston ni Eda dela Cruz sa Isuzu Trophy Race, at Cool Toto sa DLTB Bus Company Trophy Race.



