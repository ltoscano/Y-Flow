DI PA NAG-IINIT ANG PWET NI MAYOR, GINIGIBA NA

HINDI sukat-akalain ng mga kritiko ni Puerto Princesa, Palawan Mayor Cecile Bayron na mananalo ito sa mayoralty race dahil sa pagkakaalam ng lahat sa lugar ay mahinang klase siyang kandidato. Ang totoo, noon pang nakaraang eleksyon, balita na â€˜yung kalaban nila ay sinasabing gumagamit ng pera at goons pero si Mayor Bayron pa rin ang pinili ng mga taga-Puerto Princesa.
Walang rekord na nandaya at hindi rin siya gumamit ng pera at wala rin siyang goons noong panahon ng kampanyahan at tanging ang kanya lang sandata ay ang kanyang malinis na intensyon na makapaglingkod sa mamamayan sa kanilang lugar.
Kaya naman ipinagkaloob ng mga taga-Puerto Princesa sa kanya ang buong pusong pagtitiwala na pamunuan ang lungsod.
Ang masakit nito, kauupo pa lang ni Mayor Bayron bilang alkalde at nagsisimula pa lamang siya sa kanyang panunungkulan ay balak na siyang gibain ng kabilang kampo para ipa-recall siya. Natatakot kasi ang kabilang kampo na kapag nakapaglingkod nang buong tapat at husay si Mayor Bayron ay mahihirapan na nilang talunin pa ito.
Kaya hayun, habang hindi pa nakapagsisilbi nang mabuti ang alkalde ay ginigiba na nila ito at pinalalabas na wala nang tiwala sa kanya ang mamamayan.
Ang tanong: sino nga ba talaga ang nasa likod ng planong recall na ito? Kahit hindi na siguro banggitin pa rito ay kilala na ninyo kung sino ang nasa likod nito.



