ANSABEEEH???: Bettina at Joross, ‘OO’ agad, para kay God…
By Rose Garcia November 29, 2016
Personal ang aming pasasalamat sa dalAwang Kapuso stars na higit sa pagiging mga artista nila ay ang kanilang pagiging Kristiyano. Kung paano, very generous nilang ibinabahagi ang kanilang oras at faith sa pagsi-share ng kanilang pagkakakilala sa Panginoon.
Isang beses lang namin sila sinubukang kausapin kung papayag ba silang maging bahagi ng Awakened concert na ginanap sa Trinity U.M.C. sa Bataan at ni hindi na namin kinailangang magdalawang-salita, sa magkahiwalay na pagkakataon, halos pareho sila ng sagot, “Basta po para kay Lord.”
Ibinahagi ni Bettina Carlos kung paano siya naging Christian, noong panahon daw ito na buntis pa lang siya sa ngayong 5-years old niyang anak na si Gummy. Kung paano, nabuo ito out of a real relationship at kung paano rin, nag-worry siya na at a very young age, magkakaroon pa ba siya ng magandang future at makakabalik pa rin daw ba siya sa pag-aartista. As we all know now, isa na si Bettina sa mga trusted Kapuso stars mapa-acting o hosting man ito. Bukod pa sa pagiging business woman sa kanyang Baked Bites business.
Napaka-powerful ng testimony niya na siguro isang araw, hindi na kami magugulat kung magkakaroon siya ng calling na maging isang Pastor. Hindi rin itinanggi ni Bettina na at 5-years old, nanghihingi na ng kapatid ang anak niya.
Pero patawa nga niyang shinare na paano raw mangyayari ‘yun, only God can. Prayer niya rin kung magiging kaloob ng Diyos sa kanya na magkaroon ng lifetime partner at mabigyan ng kapatid ang anak.
Tulad ni Bettina, si Joross Gamboa kasama ang kanyang Misis na si Katz Saga-Gamboa ay madalas na mag-share at mag-testimony ng kanilang faith. Kung paano, inamin ni Joross na sobrang mess daw ng buhay niya dati dahil sa rami ng kalokohang pinaggagawa niya tulad ng mga pag-inom at pambababae.
Nasa punto na silang maghihiwalay na sana ng Misis niya ngayon na at that time, ka-live in na niya, pero nang tumanggap siya, totoong nag-abstain sila sa sex hanggang sa maikasal sila.
Best effort din si Joross na makarating galing sa basketball game nila sa Subic at siguradong inabutan na ng birthday niya sa daan pauwi sa bahay nila sa Parañaque since kahapon ang talagang birthday niya.
Halos lahat ay sobrang na-blessed sa naging testimony nila. Nakakatuwa lang na sa kabila ng pagiging celebrities nila, ‘yung mga fans ay humahanga sa kanila, pero off-cam, si Lord ang itinataas nila.



