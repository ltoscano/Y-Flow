MAGTIPID SA PAGGAMIT NG TUBIG: PAALALA MULA SA NWRB

INAASAHANG magtatapos ang pag-iral ng malamig na hangin sa huling bahagi ng Pebrero, lalo na papalapit na ang Ash Wednesday (March 5), mararamdaman na natin ang init ng panahon.
Dahil sa pagpasok ng tag-init, marapat lamang na ang bawat isa ay makapag-isip nang mabuting paraan kung papaano limitahan ang paggamit ng tubig. Kailangang maintindihan at pakadibdibin ang kataga ng pagtitipid.
Nagpapaalala muli ang pamunuan ng National Water Resources Board (NWRB) sa publiko na mag-umpisa nang magtipid sa paggamit ng tubig. Kahit wala pa sa kritikal ang level ng tubig sa mga dam, makabubuti na ngayon pa lang ay umpisahan na ng mamamayan ang paggamit ng tubig.
Ayon kay Atty. Elenito M. Bagalihog, OIC executive director ng National Water Resources Board (NWRB) sa mga patuloy ang pag-aaksaya ng tubig, “May iba d’yan na patuloy ang pag-aaksaya ng tubig, dapat pahalagahan kung anong meron tayo ngayon tulad na lang ng tubig na alam natin na kailangan natin sa pang araw-araw na pangangailangan.”
Paraan sa paglalaba o paghuhugas.
1\. Gumamit ng palanggana, balde o batya.
2\. Kapag nagsasabon o nagbabanlaw ng inyong mga damit, huwag hayaang bukas ang gripo.
3\. Mas madaling maalis ang dumi ng damit kung ibababad muna ang maruruming damit at mabilis ang pagbabanlaw.
4\. Gamitin ang pinaghugasan o pinagbanlawang tubig sa pag-flush ng inidoro.
Paraan sa pagluluto.
1\. Gumamit ng palanggana sa paghuhugas ng gulay, prutas at iba pang sangkap sa pagluluto. Huwag hayaang tuloy-tuloy ang daloy ng tubig mula sa bukas na gripo.
2\. Alamin kung anong oras magluluto at kung anong oras ilalabas ang mga pinalamig o frozen food mula sa freezer upang matunaw ang yelo sa room temperature. Aksaya sa tubig kung hahayaan ang pagtulo nito mula sa gripo. Maaari ring gumamit ng electric fan kung nais mapabilis ang pag-defrost.



