6,000 na mag-aaral sa South Cotabato naabot ng DARE program ng PNP

March 15, 2016

LUNGSOD NG KORONADAL, South Cotabato, Mar. 15 (PIA) â€“ Abot sa 6,205 na Grade 5 at Grade 6 elementary students sa buong lalawigan ang sumailalim sa Drug Abuse Resistance Education (DARE) program, ayon sa ulat ng South Cotabato Police Provincial Office. Ang DARE programa ng PNP na naglalayong ipaliwanag ng mabuti ang mga batang mag-aaral na ang kasiraang dulot ng droga sa indibdwal at sa lipunan. Sa nasabing programa, mismong ang mga pulis ang pumupunta sa mga silid-aralan para magsagawa ng serye ng lecture. Sa isang pulong-balitaan, sinabi ni PSupt. George Parcon, community relations officr ng South Cotabato PNP na ngayong taon, 54 na paaralang pang-elementarya sa buong lalawigan ang kalahok sa DARE program. Mayroon ding 47 na DARE officers ang nagtuturo sa mga kabataan isa o dalawang beses kada linggo sa loob ng 17 linggo. Dagdag ni Parcon ang lahat ng DARE officers ay dumadaan sa 10 araw na seminar workshop bago sila isinasalang sa pagtuturo sa DARE Program. (DEDoguiles-PIA 12)



