Ma’Rosa ni Jaclyn, iri-release sa US!
Hello Oscars na ba?
By Ruel Mendoza November 9, 2016
Nagkaroon ng pag-asa ang Pilipinas na mapansin at makapasok bilang nominee sa Best Foreign Language category ng Academy Awards ang Philippine entry na Ma’ Rosa ni Direk Brillante Mendoza dahil may nakuha itong isang distribution deal sa U.S.
Ang New York-based na independent distributor na First Run Features ang siyang magre-release ng Ma’ Rosa in 2017.
Ang First Run Features ay isa sa largest independent distributors of documentaries and art films in America. Nagre-release sila ng 12 to 15 films a year in theaters nationwide and 40 to 60 titles on DVD and VOD annually. Isa sa kinukunsidera ng Oscar ay ang magkaroon ng U.S. distribution ang isang foreign language film na running for a certain category.
Pero marami pa raw dadaanan na butas ng karayom ang Ma’ Rosa dahil kailangan din nito ng isang matinding campaign at magpadala ng screeners sa bawa’t members ng Academy’s Foreign Language Film Award Committee.
Ibig sabihin nito ay malaking pera ang kailangan para lang mag-ingay ang Ma’ Rosa at mapansin nang husto.
Sa December ay ilalabas na ang 9 films na kasama sa shortlist bago ito i-trim down to the final 5 nominees na ilabas on January 24, 2017.
Sa isang website, naisulat na isa ang Ma’ Rosa sa Top 10 possible nominees sa foreign language category. Ang ibang frontrunners ay ang mga sumusunod: Germany’s ‘Toni Erdmann,’ Iran’s ‘The Salesman,’ Chile’s ‘Neruda,’ France’s ‘Elle,’ Spain’s ‘Julieta’ and Denmark’s ‘Land of Mine.’
Ang Ma’ Rosa ang nagbigay kay Jaclyn Jose ng best actress award sa 2016 Cannes International Film Festival.



