Disaster awareness lalong pinlalakas sa N. Cotabato

October 06, 2016

LUNGSOD NG KIDAPAWAN, North Cotabato, Okt. 6 (PIA)--- Tuluy- tuloy ang ginagawang information, education and communication campaign ng pamunuan ng Provincial Governorâ€™s Office- Disaster Risk Reduction and Management Division (PGO-DRRMD) dito sa lalawigan.

Ayon kay Mercedita Foronda, pinuno ng PGO- DRRMD, ang hakbang na ito upang mapanatili ang kahandaan ng mga mamamayan sa posibleng mga kalamidad at sakuna.

Dagdag pa niya, tinitiyak ng kanilang tanggapan na maiparating sa mga mamamayan ang mga paala-ala, tips at maging weather update lalo na ngayong kasagsagan ng pagpasok ng mga bagyo sa bansa.

Sa pamamagitan din ng Bantay Kalamidad, Sagip Buhay, Aksyon Serbisyong Totoo radio program ng PGO-DRRMD, ibinabahagi ng opisina ang mga hakbang na dapat gawin ng mga mamamayan bago dumating ang sakuna, sa oras ng sakuna at pagkatapos nito.

Binigyang-diin ni Foronda na mas mainam na handa ang bawat isa dahil sa pamamagitan nito ay magiging malaki ang tsansa na makaiwas sa kamatayan o malaking pinsala sa ari-arian sa oras ng pagtama ng kalamidad.

Samantala, inihayag niya na nagpapatuloy pa rin ang kanilang ginagawang pagbisita sa mga paaralan at opisina sa lalawigan upang magbigay ng kaalaman sa disaster awareness and preparedness. Katuwang nila sa hakbang na ito ang National Disaster Risk Reduction and Management Council (NDRRMC) at Office of Civil Defense (OCD). (SJDuerme-PIA12/JSta.
Cruz-NorthCot Media Center)



