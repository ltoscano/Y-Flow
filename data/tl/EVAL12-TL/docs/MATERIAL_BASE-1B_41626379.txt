10 batalyon ng sundalo ipinadala sa Sulu By Nonnie Ferriol June 18, 2016
Para lalong mapabilis ang pagtugis sa mga bandidong Abu Sayyaf na pumugot sa ulo ng mga dayuhang bihag ay nagpadala ang militar ng karagdagang 10 batalyon pa na mga sundalo para sa piling target na mga lugar sa lalawigan ng Sulu.
Sinabi ni Maj. Filemon Tan Jr., spokesperson ng Western Mindanao Command, sa kasalukyan ay ginagamit na nila ang lahat ng resources ng militar sa kanilang mission para tugisin ang mga bandidong Abu Sayyaf.
Sinabi ni Tan na may kabuang 5,000 na troops ang naka-deployed sa nasabing lugar mula sa mga puwersa ng Air Force , Marines, Army at Navy, bukod pa ang mga special forces. “We have about 10 battalions, including Marines. Ten battalions of two brigades. All service commands are involved,” ayon kay Tan sa isang panayam.



