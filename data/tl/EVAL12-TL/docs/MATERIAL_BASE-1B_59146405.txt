NO RELOCATION, NO DEMOLITION
By Tina Mendoza July 19, 2016 No relocation, no demolition.
Ito ang mahigpit na kautusan ni Pangulong Rodrigo Duterte na ipatutupad umano sa buong bansa bilang pagtiyak na mapoprotektahan ang karapatan ng mga informal settlers.
Sa ginanap na fellowship dinner kasama ang San Beda College of Law Alumni Batch 71-72 na isinagawa sa Heroes Hall sa Malacañang, sinabi ni Pangulong Duterte na ayaw niyang magmistulang aso ang mga informal settlers na walang mapupuntahan kapag dinemolis ang kanilang mga barong-barong. “During my time there will be no demolition ‘pag walang relocation. Hindi ako papayag. Kasi ‘yung walang mapuntahan, sirain mo ang bahay. Parang aso. E saan pupunta ‘yung mga tao?
Where will they find another shelter? But I would be very generous to them. I’d look for money, ‘yung lahat na gusto nating gamitin. We will go for a suitable relocation and that is why itong mga bagong papasok, we have to build new industries. We have to create an activity, economics, or otherwise para may pupuntahan sila,” pahayag ni Pangulong Duterte.
Sa kanyang talumpati, sinabi ni Pangulong Duterte na kailangan unang maiayos ang economic condition sa bansa para maging kapaki-pakinabang sa lahat lalo na sa mga mahihirap at aminado ito na ang kanyang administrasyon ay nangangailangan ng malaking pondo para magamit sa anti-poverty programs and reforms kaya naman inatasan na nito si Bureau of Internal Revenue (BIR) Commissioner Caesar Dulay na tiyaking mahigpit ang gagawing pagkolekta ng buwis.
Nais ni Pangulong Duterte na mahigpit na maipatupad ang tax-free importation sa ilang mga goods upang masiguro na hindi ito maaabuso at gagamitin ng mga tiwaling negosyante para makaiwas sa pagbayad ng tamang buwis.
Binalaan din nito ang mga nagsasagawa ng mapanirang logging operations lalo sa Mindanao na dahilan ng pagkalbo na ng kagubatan sa nasabing lugar.



