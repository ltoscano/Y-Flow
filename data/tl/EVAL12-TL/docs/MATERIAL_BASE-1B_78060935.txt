LP: Mula sa 100+, 10 na lang By Bernard Taguinod June 13, 2016 Nalagasan ng may 100 miyembro ang puwersa ng dating naghaharing partidong Liberal Party (LP) sa nakaraang anim na taon matapos magsilundag at makipag-alyansa ang mga ito sa susunod na administration party na PDP-Laban.
Base sa pagtaya ni Caloocan City Rep. Edgar Erice na pito hanggang 10 na lang ang maiiwan sa may 110 nanalong kongresista na tumakbo sa ilalim ng LP.
Hindi na nagbanggit ng pangalan si Erice kung sinu-sino ang matitirang 7-10 LP loyalists pero matunog ang mga pangalan nina Batanes Rep. Henedina Abad (asawa ni Budget Sec.

Florencio Abad), Albay Rep. Edcel Lagman, Ifugao Rep. Teddy Baguilat at Dinagat Island Rep. Arlene ‘Kaka’ Bag-ao. “I would prefer to be in the minority,” ani Erice dahil kailangan umanong magkaroon ng responsableng fizcalizer sa Kongreso sa susunod na administrasyon ni President-elect Rodrigo Duterte.



