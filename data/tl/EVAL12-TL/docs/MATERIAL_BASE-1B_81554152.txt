AWAT MUNA SA PRESSCON! By Aries Cano June 5, 2016 Upang maawat na sa pambebengga ay nagdesisyon ang papasok na administrasyong Duterte na hindi na magsasagawa ng mga press conferences.
Sinabi kahapon ni dating Senator Aquilino ‘Nene’ Pimentel Jr., founder ng Partido Demokratiko Pilipino-Lakas ng Bayan (PDP-Laban) ang partidong nagbitbit kay incoming President Rodrigo Duterte sa katatapos na halalan na hindi na muna magdadaos ng presscon si Digong.
Upang maawat na sa pambebengga ay nagdesisyon ang papasok na administrasyong Duterte na hindi na magsasa-gawa ng mga press conferences. Sinabi kahapon ni dating Senator Aquilino ‘Nene’ Pimentel Jr., founder ng Partido Demokratiko Pilipino-Lakas ng Bayan (PDP-Laban) ang partidong nagbitbit kay incoming President Rodrigo Duterte sa katatapos na halalan na hindi na muna magdadaos ng presscon si Digong.
“Lahat ng kanyang message ay dadaan muna sa government (TV at radio) stations,” paliwanag ni Pimentel sa pagbabagong magaganap sa Duterte admin.
Nanindigan din si Pimentel na walang anumang umiiral na batas na lalabagin si Duterte sa sistemang ipaiiral na pagpapadaan sa government station ng mga anunsyo o pahayag.
Sa pamamagitan ng nasabing pagbabago ay naniniwala si Pimentel na mababawasan na ang hindi katanggap-tanggap na mga pahayag ni Duterte.
“That means he will try to be more presidential sa palagay ko,” pahayag pa ng PDP-Laban founder.
Gayunman, umapela ang dating Senador sa publiko na makipagtulungan sa papasok na administrasyong Duterte.
“Kailangan ng tulong natin sapagkat ang good governance ay hindi lamang nakasalalay sa kamay ng mga taong nasa katungkulan kundi nasa taumbayan din kaya subaybayan natin kung ano ang gusto niyang gawin at tulungan natin,” pagbibigay-diin pa ni Pimentel.



