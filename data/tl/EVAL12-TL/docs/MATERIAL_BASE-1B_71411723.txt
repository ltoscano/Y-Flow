Nag-evolve na ang relasyong Marvin at Jolina!

BUSINESS partners na ang magka-labteam na sina Jolina Magdangal at Marvin Agustin. Kwento ni Jolens, magkasosyo sila sa Filipino restaurant ni Marvin Agustin na Bida na nasa Fairview. Ang menu ng resto ay parang wedding pictures nila.
May blessing ng husband ni Jolina na si Mark Escueta ang nasabing negosyo.
Nagpunta si Marvin sa bahay nina Jolens para kausapin ang mag-asawa. Ganu’n ka-professional at kanegosyante si Marvin. Bumalik ang bond ng Marjo nang magtambal silang muli sa Kapamilya afternoon soap na Floredeliza. Sabi pa ni Jolens, mas nakapagkukwentuhan sila ngayon at ang latest ay business partners na sila.
Samantala sa seryeng “Flordeliza”, may SEPANX (separation anxiety) si Jolina nagyong malapit nang magwakas ito. Wala raw kasing naging problema sa grupo nila nung October 2014 nang mag-start silang mag taping, hindi nila namamalayan na 7 months na pala sila sa ere at 4 weeks to go na lang ang show.
Ngunit sa isang banda kahit na patapos na ang nasabing show may kasunod na agad na trabaho si Jolina. Kasama siya sa cast ng teleseryeng Written in Our Stars nina Piolo Pascual, Toni Gonzaga-Soriano at Sam Milby.

Pasok naman ang baguhang teen stars na si Matt Dimen sa pelikulang “MAKATA” sa direksyon ni Dave Cecilio at main cast sina Sam Concepcion, Angelo Ilagan, Dianne Medina, Claire Ruiz, Lance Raymundo & Rex Cortez, along with Rosanna Roces and produced by Nelson Acuna. Ito ang unang exposure ni Matt sa mainstream Indie kaya masaya ang baguhang teen star dahil nabigyan siya agad ng puwang sa mundo nang showbiz World.
Well, bagama’t baguhan pa lang si Matt, makikitaan mo na siya ng malaking potensyal na pwedeng humanay sa mga yapak nina Daniel Padilla, Enrique Gil at marami pang iba. Si Liza Soberano raw ang ultimate crush ni Matt kaya kung mabibigyan daw siya ng chance, gusto niyang makatrabaho ito.
Well, mukhang bagay naman sila ni Matt. Ano kaya ang sey ni Enrique Gil? Hahahahahahaha!!!
Samantala, si Matt ay kumukuha ng kursong BSBA-HRDM (Human Resource and Development Management) sa De La Salle-College of St. Benilde. Matt is 17-years old at may height na 5’10, siya ang panganay sa apat na magkakapatid. Sa ngayon magpopo-focus raw si Matt sa Showbiz kasi bata pa lang daw siya ay pangarap na niyang maging artista.
Well, let’s watch out of the name Matt Dimen. For sure, marami siyang uungusan na mga Teen Stars.
‘Yan ang dapat abangan.

Aminado si Winwyn Marquez na nasaktan siya sa naging opinion ng designers na si Renee Salud na hindi raw siya “Beauty Queen” material unlike her auntie Melanie Marquez.
Matatandaan nating si Renee ang naka-discover kay Melanie. Para kay Winwyn, “Okay lang naman sa akin ‘yun kung ‘yun ang naging opinion niya, pero you just have to handle it well, you just have to respect people’s opinion.”
Dagdag pa niya, hindi dapat nililimitahan ang katangian ng isang aspiring beauty queen.
“For me, huwag dapat nilang lagyan ng image ng isang beauty queen. Kung ano ‘yung personality mo, kung ano ‘yung hitsura mo, kung kaya mong dalhin ‘yung personality mo, you’re a beauty queen na rin.
“If you want to join, if you’re confident enough, then join.”
Samantala, bahagi si Winwyn ng GMA teleseryeng The Half Sisters na magpapatuloy hanggang October.



