
RESIGN NOW, CZAR PING

BAGO ka mawasak ng inakala mong kakampi at kaalyado, payong miron lang, G. Panfilo “Ping” Lacson, mag-resign ka na sa pagiging reconstruction and rehabilitation czar.
Ginagamit ka lang ng mga nang-uuto kay Benigno Aquino III (BA3) para sirain ang pagkatao mo.
Malinaw at walang duda. Kasi ba naman noong una ay tinawag ka mismo na R&R czar pagkatapos ordinaryong coordinator ka lang pala. Ibig sabihin, lider na walang power, hindi ba? Garapal sila, Ping.
Noong unang linggo pa lang ng hataw mo sa Leyte at mga kalapit lalawigan, sinabi mo na mayroong mga tao (o politiko) na nakaporma na sa korapsyon. Sabi mo hindi mangyayari ang kanilang ganid na plano.
Pero anyare, Czar Lacson?
Hindi ka pa nakakaporma, yari na ang temporary shelters para sa mga biktima ni typhoon Yolanda!
Wow, ang bilis nila, hindi ba? But of course, walang krimen ang naitatago.
Nakahihiya talaga ang ginagawa ng lideratong Aquino, Ping. Imagine, bunkhouses na akala mo ay mansiyon ang halaga ng pagkayari? Ang materyales ng dingding, one fourth (1/4) lang ang nipis. Ang sahig, naman.
Aba, konting halinghing lang ng mag-asawa ay dinig na sa buong partisyon!
Natural lang na deny-to-death ang gagawin ng DPWH. May kriminal ba na umamin na sa kanyang nagawang krimen?
You’re once a PNP Chief, Czar Ping, at alam mo iyan. Even tapping the services of the Criminal Investigation and Detection Group (CIDG) won’t solve the crime. I am very sure here, Mr. Czar. Laking takot lang ng mga iyan sa Commander-in-Chief!
Katulad niyan, akala mo noong nagpatawag si Noynoy ng cabinet meeting ay tatalakayin ang maruming proyekto ng bunkhouses. Ni katiting na pagtutuwid man lang ay hindi napag-usapan!
So much so, Mr. Czar Ping, better get out before na masisi ka ng taumbayan.
Malaki ang tiwala sa iyo ng mga mamamayan bilang Mr. Clean pero kapag nanatili ka sa galamay ng mga korap sa Malacañang at magpapagamit sa kamay ng mga halang ang bituka’t kaluluwa, mawawala ang respeto ng masa sa iyo.
Simple lang, Ping.
Alam ng mga kaalyado ng Malacañang na tatakbo ka sa 2016. Hinala man o totoo, sagad ang takot nila sa iyo.
Dahil tiwala si Aquino sa iyo, walang magawa ang mga nasa likod ng sisira sa iyo kundi sumunod na ibigay ang puwestong R & R sa iyo.
Pero nakita mo, una pa lang, tanggal na ang mga braso mo. A czar with no power at all is just a lameduck leader! Resign now Czar Ping!



