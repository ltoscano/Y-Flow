PHL CHESS TEAMS INALAT By Ramil Cruz SSeptember 11, 2016
Sabay na nasapol ng kamalasan ang Philippine national men’s at women’s team sa 42nd Chess Olympiad 2016 round seven kamakalawa ng gabi sa Baku Crystal Hall sa Baku, Azerbaijan.
Napuslitan ang 53rd seed Filipinos ng 36th seed Italy ng 1.5-2.5 win kung saan tanging si Grandmaster Eugenio Torre lang ang nakakuha ng isang buong puntos sa pagpiga sa board three sa kapwa Grandmaster Axel Rombaldoni at manatiling unbeaten sa five-man squad sa five wins at two draws.
Tumabla sa top board si Julio Catalino Sadorra laban sa gayang GM Daniele Vocaturo at kapwa natalo sina GMs John Paul Gomez sa second board kay GM Danyyil Dvirnyy at Rogelio Barcenilla, Jr. sa 4th bd. kay GM Sabino Brunello. Kaya sa pagkapako sa nine match points, nahulog ang mga Pinoy sa 24-team na salu-salo sa 26th-49th places sa Open/men’s section standings patungo sa pagsalpok kagabi sa 14th seed Spain na isa sa may mga nine pointers din tapos masilat ng 29th seed Slovenia, 2.5-1.5.
Sa women’s side, kahanay ng 20-squad ang 46th seed Filipinas sa 9.0 match pts. din na magkakatirintas sa 20th-39th spots nang malasap ang 1-3 defeat sa eight seed Hungary na rito’y tangi ring si Woman International Master Jan Jodilyn Fronda lang ang nakaisang buong puntos sa pagdemolis sa bd. 2 kay WIM Szidonia Lazarne Vajda.
Nagsitilapon na sa 1-3-4 bds. sina WIM Janelle Mae Frayna, W National Master Christy Lamiel Bernales at WIM Catherine Pereña-Secopito laban kina GM Thanh Trang Hoang, WGM Ticia Gara at IM Anita Gara, ayon sa pagkakasunod.
Kakaldagan ng mga Pinay sa rd. 8 Sabado ng gabi ang 62nd seed Belgium na sa 9.0 pts. ay kapwestuhan nila.
May 891 players sa Open na kumakatawan sa 180 teams ng 175 countries at 692 female players ng 140 squads ng 130 nations ang nakikipagrambulan sa gold-silver-bronze medals sa teams at sa individual boards 1-5. May Gaprindashvili Cup (Best federation = sum , open + women) din, at outright GM, IM, FM, WGM, WIM, WFM titles at norms bukod pa sa CM at WCMs.



