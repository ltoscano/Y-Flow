
SEC. PAJE: MAGTIPID SA PAGGAMIT NG TUBIG NGAYONG TAG-ARAW

NANANAWAGAN si Kalihim Ramon J.P. Paje ng Department of Natural Resources (DENR) sa publiko, na magtipid sa paggamit ng tubig ngayong “summer”. Ito ay upang hindi lamang makatipid sa pambayad sa tubig kundi higit sa lahat ay maprotektahan ang ating pinagkukunan ng tubig upang ito ay ating mapangalagaan.
Ayon pa kay Kalihim Paje, bagama’t ang water service providers ay nagsabi ng kasiguruhan na magkakaroon ng tiyak at sapat na suplay ng tubig sa panahon ng tag-araw na karaniwan ay ‘pag buwan ng Marso hanggang Mayo, kinakailangan pa rin nating gamitin ang ating water supply nang may kalakip na pagtitipid.
“Palagi nating ikonsidera na ang tubig ay hindi lamang natin ginagamit sa domestic at household. Nararapat lamang na ito ay atin ring i-share ang naturang suplay ng tubig sa ating agricultural sector upang patubigan ang mga bukirin, na nagiging maselan sa panahon ng tag-araw; at sa mga power sector na dapat pang pataasin sa kanyang antas ang elektrisidad dahil sa mas marami ang nangangailangan nito ngayong tag-araw, upang makapagbigay ng ginhawa dahil sa sobrang init ngayong tag-araw,” pagdiriin ni Kalihim Paje.
Nakapanayam ng inyong lingkod si Dr. Sevillo D. David, Jr. ng National Water Resources Board (NWRB) ukol sa panawagan ni Kalihim Paje sa publiko. Nagbigay naman agad ang pamunuan ng NWRB ng tips o paraan sa tamang paggamit ng tubig.
1\. Pagkatapos maglaba, maghugas ng pinggan o iba pang bagay, huwag itapon ang pinagbanlawang tubig. Gamitin ito pang-flush ng toilet.
2\. Kung magdidilig, mas maganda sa halaman ang maagang-maaga o dapit-hapon, upang hindi kaagad sipsipin ng lupa o mag-evaporate sa init ang tubig pandilig.
3\. I-check kung may tagas ang linya ng tubig, ang isang maliit na tagas sa inyong service line ay makapagtatapon ng libo-libong litro ng tubig bawat araw.



