ALAB: Digong kailangan nang pumasok?
By Al S. Mendoza October 28, 2016 Takot nga ba si Peping Cojuangco kay Ricky Vargas?
Tila ganun.
Kasi kung hindi takot si Peping, hahayaan niya na umusad ang demokrasya at makakatunggali niya si Vargas sa pagkapangulo para sa Philippine Olympic Committee (POC). Kung wari’y liyamado si Vargas, ito’y dahil sa bangkaroteng estado ng ating sports sa ilalim ni Cojuangco mula 2004 pa.
Pero nilukob pang lalo ng kadiliman ang Philippine sports noong Miyerkules nang diniskuwalifay ng POC Comelec si Vargas sa POC election sa Nob. 25.
Ngayon lamang ako nakakita ng Comelec sa isang asosasyon na may mandatong magdiskuwalifay.
Sa demokratikong sistema, hanggang rekomendasyon lamang ang anumang Comelec pagdating sa diskuwalifikasyon.
Sa normal na kalakaran, tanging ang buong kapulungan (general assembly) lamang ng POC ang may pinal na desisyon kung kwalifayd si Vargas o hindi.
Taktikang Cojuangco na naman ang umiral?
Noong 2008, nadiskuwalifay din si Go Teng Kok dahil binansagan siya ni Peping na persona non grata sa POC.

Noong 2012, umatras si MVP nang nangigkig sa takot ang mga kabig ni Cojuangco.
Ngayon, dahil absent daw lagi si Vargas sa POC general assembly meetings, siya’y diskwalifayd.
Talaga bang walang makakagiba kay Cojuangco?
Baka pumasok si Digong sa eksena, kayo rin.
‘Di lang mura ang aabutin niyo.



