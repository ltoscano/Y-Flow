
Selebrasyon ng World Day Against Trafficking pinaghahandaan na

July 13, 2016 Jennifer P. Gaitano

BUTUAN CITY, Hulyo 13 (PIA) – Pinaghahandaan na ng mga ahensiya ng gobyerno ang selebrasyon ng World Day Against Trafficking sa darating na Hulyo 30, 2016 sa pamamagitan ng paglikha ng mga aktibidades na dadalohan ng ibat-ibang sector.
Napag-alaman na ang mga miyembro ng Regional Inter-Agency Council against Trafficking – Violence against Women and Children (RIACAT-VAWC) ay sumang-ayon na may ibat-ibang aktibidades na pangungunahan ng Department of Social Welfare and Development (DSWD) Caraga sa Hulyo 29, 2016.
Ayon kay DSWD Caraga regional director Minda Brigoli, magsisimula sa isang Thanksgiving Mass ang nasabing selebrasyon sa St. Joseph Cathedral at susundan ito ng isang motorcade mula Guingona Park hanggang sa Luciana Convention Center dito sa lungsod ng Butuan kung saan gaganapin din ang opening program.
May gaganapin ring Oratorical Contest at On-the-Spot Poster Making Contest sa buong araw.

Ang 1st prize winner ay makakatanggap ng P4,000.00 at certificate; 2nd prize – P3,000.00 at certificate; 3rd prize – P2,000.00 at certificate; at 18 consolation prizes - gift certificates para sa dalawang contests.
Ang nasabing selebrasyon ay nakabase sa temang “Ituloy ang Laban Kontra Human Trafficking.” (JPG/PIA-Caraga)



