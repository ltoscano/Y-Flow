Ateneo kampeon sa Spikers Turf; Lady Tams lusot sa Game 1 By Robin Mendoza SSeptember 13, 2016
Umabot ng fifth set ang sagupaan ng Far Eastern University at University of the Philippines sa Game 1 ng battle-for-third ng Shakey’s V-League Collegiate Conference sa Philsports Arena kahapon.
Habang muling itinaas ng Ateneo ang Spikers Turf trophy matapos talunin ang National U, 25-14, 18-25, 25-20, 25-20.
Pero sa dulo ay nanaig pa rin ang Lady Tams via 25-23, 25-23, 21-25, 21-25, 15-9 laban sa Lady Maroons at sa Miyerkules sa Game Two ay pipiliting hablutin ang ikatlong puwesto. Nagtala si Heather Guino-o ng 23 hits, kasama ang 19 attack points. Tumulong si Rose Basas ng 21 points, nang pigilan ang tuluyang atake ng Lady Maroons sa larong tumagal ng halos dalawang oras.
Ang FEU, top-seeded team na natalo sa No. 4 Ateneo sa semifinals, ay nakauna ng dalawang sets, pero nag-ipon ng lakas ang UP sa third at fourth set para ihirit ang fifth set.
Mula sa 6-6 iskor sa fifth set, kinuha na ng Lady Tams ang control ng laro hanggang dulo.
Winalis naman ng Ateneo ang best-of-three title series kontra National U.
Pinangunahan ni Tony Koyfman ang Ateneo sa kanyang 15 points — 14 attacks, habang si Marck Espejo, tinanghal na Most Valuable Player at first best outside spiker, ay nag-ambag ng 15 points at may dagdag si Joshua Villanueva na seven points.
“It’s good to win this one, but it’s just a mark for the UAAP. We really want the UAAP championship this year. We really, badly want that championship,” komento ni Ateneo head coach Oliver Almadro.
Nanguna naman sa panig ng Bulldogs si skipper Bryan Bagunas na may 15 points, habang si Madz Gampong ay may eight at five naman mula kay Francis Saura.

Samantala, tinalo ng La Salle ang University of Santo Tomas, 25-16, 25-22, 19-25, 25-21, pero ang Tigers ang humablot ng bronze (third place) sa bias ng kanilang three-set win sa opening match.



