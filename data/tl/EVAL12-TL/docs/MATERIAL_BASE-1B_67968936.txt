Maraming salamat sa Lyceum Northwestern Philippines! UNA sa lahat, maraming salamat sa Dagupan City Local Government Unit (LGU) for hosting the kick-off ceremony of the nationwide observance of the 2014 Drug Abuse Prevention and Control (DAPC) Week headed by Dangerous Drugs Board (DDB) Awardee, Mayor Belen Fernandez. Taos-pusong nagpapasalamat ang inyong lingkod sa all-out support na ibinigay sa atin ng Dagupan City for accommodating us and helped to make the event very successful. Dumagsa ang participating local government units and officials, including the Governor’s Office of Pangasinan represented by his able Vice Governor Jose Ferdinand C. Calimlim, Jr., Sto. Tomas’ Mayor Dick Villar and Vice Mayor Willy Pescador and Bgy. Captains from the different barangays, PNP Dagupan headed by Provincial Director Reynaldo Biay and Dagupan Chief of Police P/Supt. Christopher Abrahano. Kasama rin natin sina Board Member Amado “Pogi” Espino III; DepEd Superintendent Mrs. Gloria Torres and Asst. Superintendent Dr. Lourdes Servito and other representatives, Bureau of Fire Protection (BFP), Boy Scouts of the Philippines-Dagupan, National Irrigation Administration (NIA)-Reg. 1, different church organizations, National Bureau of Investigation (NBI)-Dagupan, Coun. Jigs Seen at Dagupan City Administrator Atty. Farah Marie G. Decano. Dumating din ang maraming mag-aaral ng Dagupan National High School at iba pang paaralan. Dumating din ang principal and representatives from Dagupan National High School, Bureau of Jail Management & Penology (BJMP), Department of the Interior & Local Government (DILG), Department of Justice-Parole & Probation Administration (PPA)-Dagupan, Mandaluyong Anti-Drug Abuse Council, DAPCO Muntinlupa, PRIMO and all the representatives from the different departments of the City Government who were all at CSI Stadia and joined the ‘Walk for a Cause’ to show their support in observing the occasion.

For the first time, talagang dinumog ang DAPC kick-off ceremony with more than 20,000 people who joined the ‘Walk’, calisthenics and street dancing. Isang napakaganda at masayang parada ang talagang naganap! Out of 20,000, 7,000 lang po ang nakapasok sa CSI Stadia para sa kasunod na programa. As expected, punung-puno ang CSI Stadia sa pangunguna ng ngayon ay second time DDB Awardee, Hon. Belen Fernandez na talagang very energetic from the beginning of the event up to the last minute na matapos ang kabuuan ng programa. Ang purpose po ng pamahalaan sa paglalaan ng tuwing ika-3 linggo ng Nobyembre as DAPC Week ay upang mapataas ang kaalaman ng bawat Pilipino sa masamang epekto ng iligal na droga sa ating kalusugan. Alam naman natin na ang iligal na droga ay number one global issue kung kaya’t nararapat lang na paglaanan ng panahon upang ’ika nga ay balik-balikan kung ano ang masasamang dulot nito sa buhay ng tao at sa ating bansa sa kabuuan.
Nagkaroon din ng “Unveiling of Billboard -- NO TO MARIJUANA LEGALIZATION!” kung saan ang mga pangunahing opisyales ng probinsya ay nagsama-sama at nag-unveil ng billboard upang ipakita ang kanilang pakikiisa na ang probinsya ng Pangasinan sa pangunguna ng Dagupan City ay hindi sumasang-ayon sa mainit na isyu ng marijuana legalization. Sa kanyang mensahe, nagpahayag ng kanyang taos-pusong pasasalamat ang butihing mayor ng Dagupan dahil sa pagkakapili ng kanyang siyudad na pagganapan ng kauna-unahang DAPC Week Kick-off sa labas ng Metro Manila. Ipinahayag din n’ya ang kanyang pasasalamat sa inyong lingkod dahil sa suportang ibinibigay sa kanya ng DDB. Personally, I truly admire the good mayor knowing that her heart is purely for the good of her people in Dagupan City. Kaya naman all out talaga ang aking suporta sa kanya. Dahil sa kanyang very busy schedules, minarapat din ng DDB na i-award sa kanya ang kanyang 2nd DDB Award for her unwavering support in the anti-drug campaign of the government. Isa po kasi si Mayor Fernandez sa iilan na punong-bayan na talagang gumagalaw na kasama ang illegal drugs sa kanyang programa. Binigyan din natin ng pagkilala ang ating kaibigan at kababayan na si Atty. Gonzalo “Gonz” Duque dahil sa kanyang inisyatibo upang palaganapin ang NSTP seminar sa Pangasinan at sa buong Region 1. Nagsimula na rin after lunch kahapon ang seminar sa Dagupan Village Hotel na dinadaluhan ng teachers, guidance counselors at implementers ng NSTP sa buong Pangasinan. From Mayor Fernandez down to her staff-coordinators, maraming-maraming salamat sa inyong lahat! You deserved a recognition for giving us a very successful, meaningful and happy kick-off ceremony of 2014 DAPC Week.
This Friday, we will be having our 42nd DDB Anniversary as well as the yearly Recognition Rites which will be held at 55th Event Center, Scout Rallos, Quezon City. Isa po ang DDB Anniversary sa highlights kung buwan ng Nobyembre bukod sa DAPC Week. Practically, pinagsasabay na ang pagsasagawa ng anniversary at Recognition Rites to add meaning on the occasions and to save resources. For this year, our guest speaker is the chairman of the Senate Committee on Finance, who will be getting married next year, Senator Francis Jorge G. Escudero. Hindi ko na nga inakala na magiging guest pa namin s’ya sa okasyon dahil nagkaroon ng miscommunication between his office and DDB coordinators. Salamat na lang at dahil sa aming common friend, tuloy ang kanyang pagdating sa aming anibersaryo! I am very sure na magiging masaya rin ang ating selebrasyon ng anibersaryo at Recognition Rites dahil kilala naman natin na very articulate and energetic ang ating guest speaker. This early, I want to thank the good senator for accommodating our request. Isang taos-pusong pasasalamat din mula sa akin at sa aking pamilya ang aking ipinaaabot sa Lyceum Northwestern Philippines through its President, Atty. Gonzalo T. Duque, for giving me an honorary degree. Yesterday, during the school’s commencement exercises, I was conferred as Doctor of Public Administration. Honestly, I was touched by this achievement because for a long time, trabaho lang po ako nang trabaho for public service and I never realized that all my efforts as a public servant will be noticed and recognized. Parang ngayon ko lang naramdaman ang aking mahabang serbisyo-publiko magmula pa noong ako ay mag-umpisang manilbihan bilang mayor ng aming bayang Sto. Tomas sa Pangasinan hanggang sa panahon na ako ay maging isang presidential appointee hanggang sa kasalukuyan. For this recognition, I will always be grateful to my parents, my family and to all the people whom I have served. Sila ang naging inspirasyon ko, pangalawa sa Diyos upang magtagal sa serbisyo-publiko. Again, thank you very much!
Wednesday last week, during a meeting with the Department of Health (DOH) at Cloud 9 Resort, Antipolo, Rizal, the DDB issued initial assistance through subsistence allowance sa iba’t ibang rehabilitation centers nationwide located in Iloilo, Pilar, Bataan; Cagayan de Oro, Caraga at Argao. Bahagi po ito ng financial assistance na ibinibigay natin para sa rehabilitation program ng mga pasyente sa government rehab centers. Actually, ’di lang po DDB alone ang support na ito. Worth-mentioning na kasama natin dito ang fund providers tulad ng PCSO, PAGCOR, Manila Jockey Club at Phil. Racing Club. Ang binibigay po nila sa atin ang itinalaga ng batas upang suportahan ang government rehabilitation centers nationwide. Kaya nga panay ang ating panawagan na save the user, jail the pusher hangga’t maaari. Kasi nga po majority ng users ay biktima lang ngunit kung paiiralin ang pag-iisip ng tama, malaki ang chance na hindi ma-biktima! Under the law, ang bawat rehiyon ay required na magtayo ng isang rehabilitation center nang sa ganun ay hindi na kailangan pang iluwas sa Maynila ang pasyente. Marami na rin tayong natulungan mag-establish ng rehab centers nationwide. Karamihan sa kanila ay fully operational na sa matagal-tagal na rin panahon. Isa lang naman ang ating standard request sa kanila, liquidate the fund extended to them so we can also complete the transaction for record and audit purposes.



