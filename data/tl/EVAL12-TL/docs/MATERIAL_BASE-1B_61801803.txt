PINOY MALING HUWARAN

DAHIL sa kanyang mga ipinakita, naniniwala tayo, parekoy, na mahilig talaga sa “baliktaran” o 69 ang ating Pangulo.
Una, ayaw niyang gumamit ng wangwang para alisin daw sa lipunan ang “wangwang mentality.”
Pero mismong ang kanyang mga escort at security expert ang nagsasabi na isang malaking kalokohan na isalang sa panganib ang buhay ng ating Pangulo.
Dahil posibleng samantalahin ito ng mga terorista at patayin sa gitna ng kalsada o habang naiipit ng trapiko ang Pangulo ng bansa!
Kesyo ginagawa ito ni PNoy para magsilbing ehemplo. Tangna! Kung gusto ni PNoy maging huwaran, bakit hindi niya itigil ang paninigarilyo sa loob kanyang tanggapan?
Bakit hindi niya pangunahan ang pagpapatigil ng karahasan sa loob mismo ng Hacienda Luisita na pag-aari ng kanyang pamilya?
Noong isang araw naman, pumila pa talaga si PNoy sa loob ng LTO para maipakita raw na sumusunod siya sa batas sa pagrenew ng lisensya.
Langya namang mga paetseng na ‘yan!
Ang paggamit ng wangwang at hindi pagpila sa renewal ng lisensya ay mga pribilehiyo ‘yan, parekoy, ng Pangulo upang hindi malagay sa panganib ang buhay at hindi maabala ang napakahalagang oras ng isang Presidente!
Pero kung gusto talaga ni PNoy na maging huwaran, ganito muna ang dapat niyang gawin.
Itikom ang bibig para hindi makapagdaldal ng kung ano-ano laban sa ibang bansa!
At humingi ng dispensa sa Hong Kong! Peryud!



