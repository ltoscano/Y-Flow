
“DO YOUR BEST”

ISA sa hinahangaan ng mundo ng sports na ginawa ni bagong Pangulong Rodrigo Duterte ay ang imbitahan sa Malakanyang para sa isang espesyal na pagtitipon ang mga Filipinong atleta isang linggo bago tumulak ang mga ito sa Rio de Janeiro sa Brazil para i-represent ang Pilipinas sa Summer Olympics sa isang buwan, mula Agosto 5 to 21.
Napakalaking inspirasyon ang binigay ni Pangulong Duterte para sa mga atleta.
Ang mensahe ni Duterte sa mga atleta ay – do your best, hindi lahat ay nabibigyan ng chance na magtanghal sa Olympics!
Matagal nang panahon na isyu ang kalagayan ng ating mga atleta at napakagandang simula para sa panunungkulan ni Duterte na bigyan ng personal na atensyon ang pagbiyahe ng ating mga atleta papuntang Rio Olympics.
Tuwang-tuwa rin ang mga atleta dahil binigyan sila ng mas malaking baon ng Pangulo.
Sa mismong araw ng pagbisita nila sa Malakanyang ay inanunsyo ni Pangulong Duterte na doblehin ang stipend ng mga athlete.
Hindi lang tungkol sa pera kundi sa pagpapahalaga, sobrang na-appreciate ng ating mga atleta ang ginawa ng Pangulo at mas lalo silang inspired para ipakita ang kanilang gilas.
Sana’y magtuloy-tuloy ang suporta ng pamahalaan para sa ating mga atleta. Matagal nang panahon na malaking problema ang sitwasyon ng ating mga atleta.
Hindi kaila sa atin ang kanilang mga hinaing. Maging sa mga atleta na hindi pa kasama sa Olympics tulad ng ating sikat na Dragon Boat team, maraming malulungkot na balita na sila mismo ang gumagawa ng paraan, financial wise, para lang makapag-compete sa ibang bansa dala-dala ang ating bandila.
Sa interview sa mga atleta na bumisita sa Malakanyang, high-spirits silang lahat, motivated at sobrang nagpapasalamat kay Pangulong Duterte.
Sana nga’y makapag-uwi sila ng medalya, lalo sa larangan na may laban talaga tayo, halimbawa na ang table tennis. Noon ko pa sinasabi na sa mga precision game aangat talaga ang Pinoy tulad na nga ng table tennis, billiards at bowling (exhibition games), archery, at iba pa.
Good luck sa ating mga atleta.
Sabi nga ni President Digong – “Just do your best.”
We love you and May God be with you. SIBOL/ATTY. ARIEL ENRILE-INTON



