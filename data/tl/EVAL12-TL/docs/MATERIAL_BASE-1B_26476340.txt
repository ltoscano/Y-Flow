Thea, tiwala kay Mikoy!
CONFIDENT! By Allan Diones October 30, 2016
NAGULAT si Thea Tolentino nang sabihin naming may nakita kaming pics sa social media na sa isang get together ay may kasamang ibang girl ang boyfriend ni Thea na si Mikoy Morales.
Ang tingin namin kay Mikoy at du’n sa girl ay parang cozy at nakaakbay pa rito si Mikoy.
Ang akala tuloy namin ay break na sina Thea at Mikoy at may bago na itong girlfie. Natawa lang si Thea dahil wala raw siyang alam tungkol sa picture na ‘yon.
Isa pa ay hindi raw siya mas yadong selosa at hindi rin seloso si Mikoy.
Lahat daw ay ka-close ni Mikoy kaya hindi kataka-takang may kaakbay itong babae.
Confident si Thea na walang ibang girl si Mikoy dahil honest sila sa isa’t isa.
EXCLUSIVELY DATING at saka MU pa rin ang sinasabi ni Thea na relationship status nila ni Mikoy kahit ang alam namin ay matagal na silang magsyota.
Ang kyemeng eksplanasyon ng Kapuso star, ‘pag nagkaroon kasi ng label ay nag-iiba ang feeling.
Kaya mas okey na raw ‘yung go with the flow, na mas happy at mas free ang feeling.
Once na nasara raw sa label ay mas kulong ang feeling at may limitasyon.
Pinag-usapan daw nilang dalawa ‘yon ni Mikoy, na ‘yung label-label ay baka makasagabal lang.
Balik sa afternoon block si Thea, na mahusay magkontrabida. Si Joyce Ching naman ang mamalditahan niya sa Hahamakin ang Lahat.
Kinakabahan ang 20-anyos na si Thea dahil nagkokontrabida rin si Joyce at alam niyang magaling ito.
Wish ni Thea na magtagal din ang Hahamakin ang Lahat gaya ng The Half Sisters na tumakbo nang 2 years sa GMA Afternoon Prime.



