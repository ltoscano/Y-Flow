
Peace Caravan isasagawa sa Agusan del Norte ngayong Hunyo

June 07, 2016 Jennifer P. Gaitano

BUTUAN CITY, Hunyo 7 (PIA) â€“ Isasagawa ang isang Peace Caravan sa probinsya ng Agusan del Norte ngayong buwan ng Hunyo na pangungunahan ng Association of Caraga Executives (ACE) na binubuo ng mga heads of national and regional government agencies sa rehiyon.
Ayon kay ACE president Atty. Achilles Gerard Bravo, regional director ng Department of Budget and Management (DBM) Caraga, handang-handa na ang mga ahensya ng pamahalaan sa gaganaping peace caravan at nakatuon sa pagbibigay ng health services, social welfare programs, livelihood and skills training, veterinary services, information/education and communication campaign, at iba pa sa may tatlong-libong beneficiaries na mga Indigenous Peoples (IPs) sa Certificate of Ancestral Domain Title o CADT 134 ng Agusan del Norte.
Ang lokal na pamahalaan ng Jabonga, Kitcharao at Santiago sa nasabing probinsya ay sumuporta din sa gaganaping peace caravan.
Dagdag pa ni Atty. Bravo, sinisigurado ng Philippine Army at Philippine National Police ang seguridad hindi lamang ng mga organizers kundi pati na rin ang mga partisipante sa ibat-ibang bayan ng probinsya na dadalo sa peace caravan.
Ipinahayag naman ni Ollie Binancilan, director ng Office of the Presidential Adviser on the Peace Process (OPAPP) sa Caraga at Davao region na ang gagawing peace caravan ay isang magandang pagtitipon ng mga ahensya ng pamahalaan at nang madama ng mga lokal na residente na may ginagawa ang gobyerno para matugonan ang kanilang pangangailan kahit paman silay nasa malalayong lugar.
Napag-alaman din na ang gaganaping peace caravan sa probinsya ng Agusan del Norte ay pang-anim na at magpapatuloy pa anya sa incoming administration. (JPG/PIA-Caraga)



