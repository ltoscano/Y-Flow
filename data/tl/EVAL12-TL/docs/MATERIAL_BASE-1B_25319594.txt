
Iya, Drew ikinasal na

Tagaytay City- Ikinasal na ang TV host/actress na si Iya Villania, 27, sa kanyang long time boyfriend na si Drew Arellano, 34.
Ikinasal ang dalawa sa isang lugar sa Tagaytay City alas-3 ng hapon.
Ililihim sana ang pag-iisang dibdib ng dalawa na halos sampung taon na ring magkarelasyon nang lumabas sa Instagram account ni Paolo Valenciano ang kanyang mga kuhang larawan kay Drew Arellano habang iniinspeksiyon ang venue bago ang seremonya at ang paglalakad ni Iya sa aisle.
Hindi rin nagpahuli si Showtime host Kim Atienza na isa sa mga imbitado sa pag-tweet sa kanyang social account na, “I will get to your wedding @DrewArellano and @iyavillania even if I have to run there.”



