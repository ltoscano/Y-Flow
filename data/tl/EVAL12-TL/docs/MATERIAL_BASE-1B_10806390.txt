Korona ibubulsa ng F2 By Elech Dawa August 13, 2016
Namumuro ang F2 Logistics Cargo Movers sa pagkopo ng korona sa 2016 Philippine Superliga (PSL) All-Filipino Conference championship.
Haharapin ng naka-una sa seryeng F2 Logistics ang Foton Tornadoes sa Game 2 best-of-three finals mamayang 2:30 ng hapaon FilOil Flying V Center sa San Juan City. Ang Cargo Movers ay binubuo ng mga stars ng UAAP powerhouse La Salle, tinalo nila sa Game 1 ang Tornadoes, 25-20, 25-14, 9-25, 20-25, 15-10.
“We still lack hard work,” saad ni F2 Logistics coach Ramil de Jesus. “We still have to be more matured and learn how to close out a tough game like this. I expect it to be tough. And Foton is a strong team. It will surely be back for Game 2.”
Mabilis na sinaklob ng Cargo Movers ang unang dalawang sets pero nagkalat sa sets 3 at 4 kaya nagkaroon ng deciding fifth set.
Sina Jaja Santiago, middle and Cherry Rondina at Patty Orendain ang uminit ang mga palo kaya nakahabol ang Foton.
Pumabor naman ang bola sa Cargo Movers sa fifth matapos ang magandang laro ni Aby Maraño at Mika Reyes.
May binanatang 11 kills at limang blocks si Maraño habang pinagsamang 17 puntos ang kinana nina Ara Galang at Kim Dy para sa F2 Logistics.
Hindi naman nababahala si Foton coach Villet Ponce-de Leon kahit naunahan sila sa Game 1.

“The team was so eager and excited to win,” sambit ni de Leon, “We have to hold our game together and control the tempo if we want to win. We have to follow our pace every time the ball is on our side.”
Tumipa si Santiago ng 17 kills para sa total of 19 points kaya malamang na siya pa rin ang aasahan ng mga Tornadoes para makahirit ng do-or-die game.



