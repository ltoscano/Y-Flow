RIVO-DOZA SA TAFIOTRA? MITOVY NY VOKATRA...

Nanome tsiny ny Radio ny mponina tany Antalaha, hoy ny solontenan'ny RNM any an-toerana, satria tsy henony mialoha tao amin'ny Radio mihitsy ny filazana momba iny rivo-doza nahatsiravina iny, izay nandrava ny 70%n'ny trano sy nanapaka arabe mihitsy tany amin'io toerana io tamin'ny harivan'ny talata. Lava dia lava1 ny fanazavana omaly tao amin'ny Radio, fa ny azo sintonina amin'izany dia hoe: "tsy rivo-doza, hono, iny nandrava zavatra betsaka tany Antalaha tamin'ny talata iny, fa karazan-tafiotra vokatry ny fihaonan'ny rivotra aty amin'ny faritra mafana."

Hoatry ny mivoaka amin'ny faritra tokony hisy azy ny adihevitra raha izany.2 Ny lazain'ny vahoaka dia izao: nahoana no tsy fantatra mialoha na dia ho ora iray na roa mialoha ihany aza ny fiavian'ny rivo-doza? Izay ihany no valio,3 fa aza ahodinkodina ny resaka. Na ho folo na ho valo ny rivo-doza mbola handalo, dia tsy izany no adihevitra, fa izay efa namely tamin'ny Talata, kanefa tsy nisy niomanan'ny olona mihitsy.4
