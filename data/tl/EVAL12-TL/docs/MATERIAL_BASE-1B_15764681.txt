Militanteng kabataan, kinumpronta ang Akbayan sa ‘red-baiting’, pagiging ‘bogus’ na party-list

Kinumpronta ng mga miyembro ng Anakbayan-National Capital Region (Anakbayan-NCR) ang mga lider ng Akbayan Party-list sa isang press conference sa Ermita, Manila.
Inakusahan ng mga aktibista ang Akbayan ng paglalagay sa mga miyembro ng Anakbayan sa panganib sa pamamagitan ng red-baiting (pagbansag na komunista) at pagsasamantala sa sistemang party-list dahil di-kinakatawan ng Akbayan ang mardyinalisadong mga sektor.
“Akbayan called for a public forum and Walden Bello is a public official, they are accountable to the people and being an administration party, should have been ready for criticisms and even protests,” sabi ni Vencer Crisostomo, pambansang tagapangulo ng Anakbayan.

Nagsasalita ang mga lider ng Akbayan sa press conference nang biglang magsalita ang aabot sa sampung miyembro ng Anakbayan para batikusin ang Akbayan, na kilalang malapit sa Malakanyang at may mga lider na matataas na opisyal ng administrasyong Aquino.
Sa footages ng TV networks, nakitang hinarap ng mga miyembro ng Akbayan ang nagpoprotestang mga kabataang estudyante. Sa isang punto, hinawakan pa ni Akbayan Rep. Walden Bello ang kamay ng isang nagpoprotestang aktibista para sampalin ang sarili niya.
Ayon sa Anakbayan, pisikal na sinaktan din ng mga miyembro ng Akbayan ang kanilang mga miyembro. Sa ilan ding footages, nakitang sinasakal ng isang miyembro ng Akbayan ang isang nagpoprotestang aktibista at kinaladkad papalabas ng restawran.
“The youths which attended the public forum was there to call on Akbayan to stop deceiving the public and stop claiming that they are marginalized and underrepresented, when clearly they are Malacanang-backed and their nominees appointed in government,” pahayag pa ni Crisostomo.
Binatikos din ni Crisostomo ang pahayag ng Malakanyang na nagdedepensa sa Akbayan na nahaharap sa reklamong diskuwalipikasyon sa Commission on Elections (Comelec).
“Malacanang’s statement defending Akbayan shows clearly the favor that Malacanang and government is giving them,” ayon sa lider-kabataan.

Samantala, kinatigan naman ng Katoliko at panghalalang watchdog group na Parish Pastoral Council for Responsible Voting (PPCRV) ang panawagan para sa diskuwalipikasyon ng Akbayan, gayundin ng Black and White Movement, sa halalang party-list sa 2013.
Sinabi ng PPCRV na dapat talagang idiskuwalipika ng Comelec ang Akbayan at Black and White dahil sa pagiging malapit nito sa Malakanyang at pagiging matataas na opisyal ng administrasyon ng mga lider nito.
“This fact invalidates their claim that those who want to disqualify them are “extreme left” parties “envious” of them. For sure, this cannot be said about PPCRV,” sabi pa ni Crisostomo.
Depensa ng Akbayan, kailangan umanong tingnan ang kanilang track record ng representasyon sa Kongreso, gayubndin ang pagtulak nila ng iba’t ibang batas tulad ng Comprehensive Agrarian Reform Program Extension with Reforms (Carper), Cheaper Medicines Law, at iba pa.
Ngunit para sa Anakbayan,”Akbayan is trying to overstate their value by pointing to certain accomplishments, and claiming they are effective. Frankly, we do not care, they have already exposed themselves long ago as pro-Aquino functionaries and lackeys and it is for us no longer subject to debate.“



