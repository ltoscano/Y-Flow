
Mga barangay sa Kidapawan binigyan ng insentibo

February 12, 2016 LUNGSOD NG KIDAPAWAN, North Cotabato,Peb 12 (PIA)- Ilang mga barangay dito ay nakatanggap ng cash incentives mula sa pamahalaang lunsod bilang pagkilala sa kanilang kahusayan sa pamamahala.
Ayon sa City Information Office, kinilala ang mga barangay councils sa kanilang mga nagawa sa local revenue collection, public safety, disaster preparedness, health service delivery, child protection, education at dynamism.
Ipinatupad ni Mayor Joseph Evangelista ang inisyatibong ito para hikayatin ang mga barangay na pagbutihin pa nila ang kanilang serbisyong pampubliko at upang mapabuti ang kanilang pamamahala.
Ito ay naaayon sa Seal of Good Housekeeping incentive system ng Department of the Interior and Local Government.
Ang barangay Linangkod ay idiniklarang best performing barangay at pinagkalooban ng Php200,000 na insentibo. Sumunod dito ang Birada at Manongol na binigyan ng Php100,000 at Php70,000 ayon sa pagkakasunud-sunod. Bukod sa mga nabanggit na mga lugar, tatlo pang mga barangay ang pinarangalan: Ginatilan para sa local revenue, New Bohol para public safety/disaster preparedness, Indangan para sa serbisyong pangkalusugan, Paco sa child protection, Balabagsa edukasyon at Singao sa dynamic barangay.
Nagbigyan din ng tig-Php20,000 ang Barangay Sudapin, Perez, Poblacion at Mua-an sa kanilang mataas na rating. Ang mga barangay na di nabigyan ng parangal ay nakatanggap ng tig- Php5,000. Ang awarding ay bahagi ng Barangay Day Celebration sa ika-18t Foundation Anniversary ng Kidapawan.(RABSumanghid-Devcom Intern/DEDoguiles-PIA 12)



