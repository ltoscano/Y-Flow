SEREMONYA NGAYON, AKSIYON BUKAS By Elech Dawa SSeptember 3, 2016
Pormal na bubuksan ngayong araw ang UAAP Season LXXIX na may temang “Dare to Dream” na gaganapin sa Plaza Mayor sa loob ng University of Sto. Tomas grounds. “It will be very simple opening ceremonies this year,” saad ni UAAP Season LXXIX president Fr. Ermito de Sagon.
Magkakaroon ng Ballroom Dance contest sa alas-dos ng hapon, sunod ang opening ceremonies at Concert sa 5:30 habang ang laro ay bukas.
Binago ng host UST ang nakaugalian sa UAAP na may laban sa basketball pagkatapos ng opening, pangalawang beses na itong nangyari, una noong 2011 kung saan ginanap ng Ateneo ang ceremonies sa Marikina Sports Park.
Ang Ballroom dancing demonstration sport ngayong season, kasali lahat ng eskuwelahan maliban sa Far Eastern University sa ballroom formation event.
“We thought we’ll try to start it differently. We thought of having the cheerdance to start the season. Ballroom dancing was added to the opening ceremony to make things ‘more interesting’,” ani De Sagon.
Maglalaban bukas sa men’s division ang University of the Philippines Fighting Maroons at Adamson University Soaring Falcons sa 2 p.m. habang main game (4 p.m.) ang Tigers at Ateneo Eagles na gaganapin sa Smart-Araneta Coliseum.



