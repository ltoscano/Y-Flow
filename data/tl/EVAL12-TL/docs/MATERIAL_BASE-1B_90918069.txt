PNOY 2ND TERM, ZERO; PARI NADALE NG EBOLA

MATAPOS ipahayag ni Pangulong Benigno Aquino III ang pagka-atat nitong magkaroon ng dagdag na anim na taon sa Palasyo makaraan ang termino nito sa 2016, gumawa sina Mike Enriquez, Arnold Clavio at Ali Sotto ng sarbey rito sa radio DZBB kahapon.
Ang tanong nila: Payag ba kayo na magkaroon ng second term si Pangulong Benigno Aquino III o Pangulong Noynoy?
Anak ng tipaklong, nagulat tayo sa resulta: sa tumugon o caller na 17, zero ang boto.
Bigla nating naalaala ang botohan sa Supreme Court ukol sa Priority Development Assistance Fund at Disbursement Acceleration Program.
Parehong ipinaglaban ang mga ito ni PNoy, kasama ang kanyang mga mayorya na tsuwariwap sa Kamara, Senado at Palasyo.
‘Di ba zero vote siya sa mga Hukom ng SC?
Ito’y sa kabila ng pagkakaroon na ng appointee ni PNoy na mga Hukom sa SC, kabilang na si Chief Justice Ma. Lourdes Sereno.
LANDSLIDE SA SECOND TERM
Sa online sarbey na isinagawa ng ‘di natin malaman kung sino ang may pakana (kundi sila-sila rin siguro), bumabaha raw ang pabor para sa extension na anim na taon ng pamamalagi ni PNoy sa Palasyo bilang Boss ng sambayanan.
Kaya naman, payag na raw si PNoy rito.
At payag na rin daw siyang madoktor ang 1987 Konstitusyon na nagsasabing bawal ang nakaupong Pangulo ng bansa na muling tatakbo sa parehong posisyon makaraan ang kanyang termino.
Syempre pa, tiyak na ikakasa na ng mga tsuwariwap nito ang mga pagkilos para maamyendahan o mabago nang malaki ang kasalukuyang Konstitusyon.
Nag-iisip na ang mga ito ng pinakamadaling paraan para maretoke ang Konstitusyon.
Naririyan ang pagbuo mismo sa Kamara at Senado bilang constituent assembly na maaaring hiwalay o magkaisa sa pagkakaroon ng botohan para sa amyenda o rebisyon o malaking pagbabago sa Konstitusyon.
Andiyan din ang People’s Initiative na magsisimula sa milyon-milyong pirma mula tiyak sa mga sinasabing pabor sa second term sa online o internet sarbey.
Iba pa ang Constitutional Convention na idaraan sa halalan ang magiging mga delegado rito at siyang magsasagawa ng pagbabago sa Konstitusyon.
Dahil mahilig sa shortcut bilang o sure cut sa anomang gustong gawin nila at sa pagkakaroon nila ng mayorya sa Kamara at Senado, posibleng ‘yang Constituent Assembly ang gagawin nila.
Pustahan pa tayo.
Hehehe!
PAKAPALAN NG MUKHA
Parang uso na talaga ang pakapalan ng mukha.
Habang ipinipilit ng mga taga-Palasyo at mga tsuwariwap nila sa buong Kongreso ang second term para kay PNoy, tahasan naman nilang binabalewala ang mga boses mula sa iba’t ibang sektor ng lipunan.
Nabanggit na nga natin ang mga zero vote mula sa mga Hukom laban sa mga inilalakad at pinoprotektahan ni PNoy na PDAF at DAP at mula sa DZBB sarbey mismo laban sa second term ni PNoy.
Sa mga sarbey naman ng Social Weather Station, lumalagapak din ang grado ni PNoy sa tanong na “kuntento ba kayo sa pamamahala ni PNoy sa bansa?” or to that effect.
Mula sa napakataas na grado ni PNoy na 66 sa bawat 100 na nasarbey noong Hunyo 2013, bumaba ito sa gradong 56 noong Setyembre 2013 at bumaba pa sa 51 noong Disyembre 2013 pa rin.
Noon namang Marso 2014, bumagsak pa rin ang grado ni PNoy sa 45 kahit pa ibinandera niya ang pagkakaaresto ng mga korap at mandarambong umano sa Senado.
At nang dumating ang Hunyo 2014, 29 na lang ang kuntento kay PNoy.
Ano ‘yan, ha!
Sarbey lang…na pawang mga walang kuwenta?
Kahit mas malapit sa zero kaysa 100 na grado?
Hehehe!



