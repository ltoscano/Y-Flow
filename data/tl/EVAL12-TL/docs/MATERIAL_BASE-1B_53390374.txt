POWERLIFTERS AASINTA NG MEDALYA By Ramil Cruz June 18, 2016
Aasinta ng mga medalya si Joan Masangkay at ang kanyang tatlong teammates sa gaganapin sa Hunyo 19-27 na 2016 World Powerlifting Classic Championships sa Killeen, Houston, Texas. USA.
Makakasama ng 4-foot-10 Masbate native pero Quezon City resident nang si Masangkay si Veronica Ompod sa parehas nilang sasabakang female 43-kilogram sub-junior division at sina Jeremy Reign Bautista sa male 52kg. sub-junior division at Leslie Evangelista sa men’s 47kg open division.
Nakapagbuhat na si Masangkay ng 82.5kg. sa snatch, 35kg sa bench press ay 35kg at 100kg sa deadlift para sa total-217.5kg, habang si Ompod ay may squat 85kg, bench press 42.5kg at deadlift 100kg para sa total 227.5kg.

May nagawa naman na si Evangelista na Philippine national record sa squat 115kg, bench press 65kg at deadlift 150kg tungo sa total-330kg; at si Bautista y may markers sa squat 90kg, bench press 60kg at deadlift 127.5kg pa-total-277.5kg.
Kasama ng apat na atleta na nagsadya na sa Amerika kaninang mada ling-araw sina coach Powerlifting Association of the Philippines president Eddie Torres, PAP secretary general at chef de mission Ramon Debuque at director Cirilio Dayao.
“Ibubuhos lahat ng atingPhilippine National Powerlifting Team ang kanilang makakaya para makapag-uwi ng medalya tulad nang ginawa ng mga kasamahan nila na may 23 gold, nine silver at three bronze medals sa 2016 Asian Powerlifting Championships sa India noong Hunyo 6-12 lang,” wika ni Dayao kahapon.
May 733 atleta na ang nagparehistro sa kumpetisyon. Nakatawan ang mga kalaban ng mga Pinoy sa Estados Unidos, Britain, Germany, Poland, Canada, France, Japan, Ireland, Mexico, Sweden, New Zealand, Russia, Australia at iba pa.



