I KNOW BETTER!: Jinkee, fan na fan ni Bato!
By Jun Nardo November 6, 2016
Proud si Jinkee Pacquiao na makasama sa picture si PNP Chief General Ronald ‘Bato’ dela Rosa kaya naman pinost niya ito sa kanyang Instagram account nang magkita sila sa Las Vegas kahapon.
Siyempre pa, ang panoorin ang laban ni Manny Pacquiao kay Vargas sa Sabado nang gabi (Linggo sa Pinas) ang dahilan ng pagpunta roon ng General.
“Finally! With the Chief PNP General Ronald ‘Bato’ dela Rosa. Thank you Sir!” pagmamalaki ni Jinkee. Ngayon ang laban nina Pacquiao at Vargas at malalaman kung last fight na ba ito ng senador, huh!
Hindi pa rin magiba-giba ang GMA sa pangunguna nito sa nationwide ratings, ayon sa latest datos ng Nielsen TV Measurement.
Base sa overnight data mula October 23-31, leading pa rin ang Kapuso Network sa National Urban Television Measurement (NUTAM) kung saan nakapagtala ito ng 37.4% average household share na mas mataas ng 1.8 points sa 35.6 percent ng ABS-CBN.
Anim sa sampung programang pinakapinapanood sa NUTAM ay mula sa GMA kung saan namamayagpag pa rin ang Encantadia. Kasama ng telefantasya ang 24 Oras, Pepito Manaloto, Kapuso Mo, Jessica Soho, Alyas Robin Hood at Magpakailanman.
Nananatili rin ang pagiging numero uno ng network sa Urban Luzon na kumakatawan ng 77 percent ng kabuuang TV households sa bansa. Panalo rin ang Kapuso network sa lahat ng daypart sa Urban Luzon kung saan nakakuha ito ng 41.9% average household share na mas mataas sa 31.3% ng ABS-CBN.



