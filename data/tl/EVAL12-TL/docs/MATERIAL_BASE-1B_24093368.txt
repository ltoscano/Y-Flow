Push Mo Toh!: Marami uling hihimatayin kina James Reid at Nadine Lustre!
By Glenn Regondola July 12, 2016
Mag-asawa ang role nina James Reid at Nadine Lustre sa pinakabagong teleserye nila na may working title na Till I Met You.
Ito ang follow up serye ng JaDine pagkatapos ng napaka-successful nilang On The Wings of Love kung saan mas lalo pang nagpasikat sa love team na ito.
Sobrang kilig nga ang lahat na sa trade trailer pa lang nito sa You Tube ay nakakailang libong views na ito. Bongga nga ang opening trailer nito kung saan inaayusan silang dalawa para sa kanilang kasal.
Bilang sina Sebastian at Iris, marami muli ang ‘hihimatayin’ sa kanilang mga eksena na sa tingin namin ay pinuno ito ni Direk Antoinette Jadaone kung kaya sa comment section nito sa YouTube ay sandamakmak na kaagad ang mga naging reaksiyon.
Lalo na nga raw na ito ay isang not so typical love story ay may kanya-kanya na kaagad silang opinyon.
Wala pa ring nakakaalam kung saang timeslot ito ilalagay pero sobrang dami na ang nagri-request sa ABS CBN at sa Dreamscape Entertainment na ilagay ito sa Primetime Bida na very much deserved ng supersikat na tandem.
Dire-diretso na rin ang taping nina James at Nadine na siyang naging dahilan upang ma-postpone ang kanilang concert sa Bacolod from August to October. Si James mismo ang nag-announce nito sa kanyang Twitter account.
For sure, maiintindihan ito ng mga taga-Bacolod dahil naghahabol na sila ng early airing ng Till I Met You at puwede pa rin naman nilang magamit ang tickets na nabili na o refund kung feel niya.



