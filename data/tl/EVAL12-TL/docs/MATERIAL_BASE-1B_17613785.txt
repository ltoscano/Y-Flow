
JPE MISUNDERSTOOD

NAGLALARO ang isip ko. Bahagi ng kasaysayan natin ito. Alam ko na maraming reaksyon ako na tatanggapin sa isyu kong ito pero kung mag-iisip tayo gamit ang katwiran, pang-unawa at pantay na diskresyon, malamang bawat kanto’t sulok (hiram lang ito Nats T.), malinaw ang presentasyon ko.
Martial Law architect ang naging bansag kay Atty. Juan Ponce Enrile (JPE) noong panahon ng diktadurang rehimen ni Ferdinand Edralin Marcos (FEM). Dahil ito sa “peke” na ambush kay JPE, ibinagsak ni Marcos ang batas militar.
Sa mahigit 20 taon, marami ang namatay, pinatay, nawala at pinahirapan sa mga kulungan sa
sa ilalim ng martial law.
Natural, galit na galit ang taumbayan kay Marcos kaya naman dumating ang tuldok ng panahon, Pebrero 1986, siya ay pinatalsik. Bawat tao na sumama noon sa EDSA People Power, nagmamalaki na siya, sila ay kasama sa mapayapang rebolusyon na iyon. Pero sinabi ba nila ang totoong kuwento ng EDSA Revolt?
Katulad ng Katipunan, sina Jose Rizal, Aguinaldo, lalo na si GAT ANDRES BONIFACIO, tunay na Supremo at UNANG PANGULO NG PILIPINAS, naghintay ng mahabang panahon.
Si Rizal, mas minabuti na magpabaril sa mga kaaway, si Aguinaldo, ibinenta ang Pilipinas sa mga Amerikano pero pinapatay muna si Supremo!
Kabayanihan o kataksilan, bahagi iyan ng ating kasaysayan.
Kaya nagsusuri ang isip ko kay JUAN PONCE ENRILE. Arkitekto ng Martial Law, crony ni FEM, illegal logger, palikero, babaero, malikot at smuggler. Iyan ang mga bintang at alegasyon laban sa rebolusyonaryo.
Tinawag ko si JPE na rebolusyonaryo dahil siya ang tunay na nanguna at nagpabagsak kay Marcos! Si Enrile, kasama ang Reform the Armed Forces Movement ay nagmartsa mula sa Camp Aguinaldo patungo sa Camp Crame.
Sumunod at kumampi ilang oras si dating AFP Vice Chief of Staff Fidel V. Ramos. Vic Viscocho, sabi mo nga, ITO ANG TOTOO.
Ang mga sumunod na aksyon ay ang panahon ng buhay natin ngayon. Wala sa Crame si Cory noon, nasa bahay-madre siya sa Cebu hanggang sa makaalis si Marcos sa Malacañang.
Huwag nating gawin na BURDADO (pahiram din JB, ha!) ang totoong kuwento ng kasaysayan. Kung arkitekto man si JPE ng Martial Law, siya naman ang gumiba mismo!
Magpakatotoo tayo. Ikaw man si Enrile noon na tauhan ng diktador, susuway ka ba?
Bago pa ideklara ang martial law, binago na lahat ni Marcos ang sistema ng pulitika.
Ang malayang lokal na pamahalaan ay ginawa niyang uto-uto at tila bahag ang mga buntot dahil sa takot.
Pinasuso lahat ni Marcos ang mga politiko. Ito ang totoo!
Sino ba ang hindi illegal logger noon? Sinuhin ang mga politiko na nakaupo ngayon.
Sila ang mga anak, apo, asawa ng mga illegal logger sa totoo hanggang ngayon.
Tanungin ninyo si Mayor Edward Hagedorn. Smugglers? Nasa Malacañang sila. Babaero, nasa videoke bars sila!



