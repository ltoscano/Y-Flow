
Pokey, inlababo na naman!

MUKHANG inlababo na naman si Pokwang sa isang Puti, named Lee O’Brian. Si Lee ay nakadaupang-palad ni Pokey (palayaw ng komedyana) no’ng ito’y bumiyahe sa Amerika last month kaugnay ng isang TFC show at sumegue sa ginagawa nitong TFC film, ang Edsa Woolwork, produced ng TFC at directed by John D. Lazatin.
Sa una nilang pagkikita sa San Francisco para sa kanilang first shooting day, nauna raw dumating sa location si Pokey, “Pakape-kape, nagbabasa ng iskrip. Maya-maya, may dumaan sa harapan ko. Tiningnan ko ko lang. Hindi ko alam na siya na pala.” Meaning si Lee na siya ring leading man nito sa film.
Hanggang sa ipakilala na sila sa isa’t isa ni direk John D., “Pokey, this is Lee O’ Brian, he’s playing Chad Bower and he’s your bf in this project,” alala niya sa una nilang pagkakamay.
“Alam mo ‘yung emote na, ‘Ay hala, ikaw pala?” sabay tawa.
Ikinagulat ni Pokey ang una nilang eksena, “Halikan agad sa restoran?” namimilog ang mata sa kakukuwento ang Pokey tungkol kay Lee.
“Tatanggi ka pa ba? Aarte pa ba ako?” sabay tawa.
Inabot ng 25 days ang kanilang siyuting at medyo na-develop daw ang feelings ng isa’t isa?
“Pag-uwi ko raw ng Philippines, keep in touch, tapos, tawag at text.”
Pareho raw silang ayaw itapon ang pinagsamahan sa loob ng halos isang buwan. “Ayoko kasi ng porke’t tapos na tayo (trabaho), wala na tayo? In which sa akin, ayoko rin ng ganu’n. Sobrang everyday mo kasama, nadi-develop ‘yung samahan. Nakalulungkot naman ‘yun kasi masarap siyang katrabaho,” sey niya lay Lee.
For Pokey, ideal man sa kanya si Lee na 38-years old pa lamang at mula sa pamilya ng mga negosyante sa US, bagama’t siya’y nagta-talent sa pag-aartista.
Sa tanong kung pwede pa kaya silang magkaanak ni Lee sakaling sila’y magkatuluyan?
“38 lang siya, 42 ako, so meron pa akong three years,” bago raw mag-menopause. “Kaya dapat bago mag-45, maka-isa pa ako, gusto ko naman ‘yung blue eyes ang magiging anak ko,” sabay tawa.
Lilipad papuntang US si Pokey with Chokoleit, Pooh at Kaye Brosas para sa kanilang 4 Da Laffs show sa Hawaii (October 17), San Diego (October 25), New Jersey (November 2) at Chicago (October 31).



