PHILHEALTH BENEFIT PAYMENTS INAASAHANG HIHIGIT SA P62 BILYON

INAASAHAN ng Philippine Health Insurance Corp. (PhilHealth) ang kabuuang halagang benepisyong kabayaran na maaaring umabot sa 62.98 bilyong piso ngayong taon o kaya ay 34% ng pagtaas mula sa nakaraang taon na nagkakahalaga lamang ng 47 bilyong piso.
Ang korporasyon ay naglalabas ng may 1.2 bilyong piso bawat linggo para sa bayaring ukol sa benepisyo, ayon kay Philhealth President and CEO Alexander A. Padilla. Idinagdag pa niya na para sa panahong mula Enero hanggang Hunyo lamang, ang Philhealth ay nakapagbalik na ng halagang 26 bilyong piso, na kung saan ito ay 30 porsiyentong mas mataas buhat sa 20 bilyong pisong naipamigay sa tulad ding panahon noong taong 2012.
Ang pagtaas ay nagbuhat sa patuloy na paglawak ng mga benepisyo mula sa Philhealth na makabuluhang nagpapasailalim sa mga gastusin para sa pagpapaospital sa mga kaanib at sa kani-kanilang mga tagapagmana. Sa mga benepisyo ring ito, ay nasisiguro ang kabuuang pagkalinga at pagkakaroon ng mabuting kalalabasan sa maayos na kalusugan lalong-lalo na sa low risk at end-stage renal package na nagkakahalaga ng P600,000, P210,000 para sa childhood leukemia at P100,000 bawat isa para naman sa maagang pagkatuklas sa breast cancer gayundin sa low to intermediate risk prostate cancer.
Ipinakikilala rin ng Philhealth ang catastrophic packages para sa Coronary Artery Bypass sa halagang P550,000 operasyon sa Tetralogy of Fallot sa halagang P320,000, operasyon sa Ventricular Septal defect sa halagang P250,000, Cervical Cancer chemoradiation with cobalt at brachytherapy (low dose) sa halagang p120,000.00 at cervical cancer with linear accelerator and brachytherapy (high dose) sa halagang P175,000.



