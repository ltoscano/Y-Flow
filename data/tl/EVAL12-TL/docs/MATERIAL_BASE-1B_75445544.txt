DOLE 12 may bagong regional director

March 31, 2016

LUNGSOD NG KORONADAL, South Cotabato, Mar. 31 (PIA) – Opisyal ng umupo bilang OIC Regional Director ng Department of Labor and Employment (DOLE) 12 si Albert E. Gutib. Ito ang kinumpirma ng DOLE 12 sa pamamagitan ng isang press statement. Bago ang kanyang pagkatalaga bilang OIC Regional Director ng DOLE sa SOCCSKSARGEN Region, nagsilbi si Gutib bilang Assistant Regional Director sa DOLE 10 (Northern Mindanao). Si OIC RD Gutib ay nagtapos ng Bachelor of Science in Commerce sa Universidad de Zamboanga at Master of Public Administration sa Western Mindanao State University. Sa isinagawang pulong para sa bagong Collective Negotiation Agreement para sa mga empleyado ng DOLE 12, hiniling ni Gutib ang suporta ng lahat na kawani ng ahensya para sa pagpapatuloy ng operasyon ng tanggapan at pagpapatupad ng mga polisiya at programa. Pinalitan ni Gutib si Regional Director Ofelia Domingo na inilipat naman bilang labor attaché sa Dubai, United Arab Emirates. (DEDoguiles-PIA 12)



