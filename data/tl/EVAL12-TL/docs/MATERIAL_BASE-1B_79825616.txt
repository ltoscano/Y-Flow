EYE-BALL: Ginebra fans enjoy sa open practice
By @dbuzzketball SSeptember 10, 2016 Matagumpay ang open to the public practice ng Ginebra last Sunday.
Walang humpay ang hiyawan ng mga fans at tuwang-tuwa talaga sila dahil game na game na nakipag-selfie at nagpa-autograph ang mga players ng Ginebra.
Nasiyahan rin naman ang mga manlalaro dahil sa very warm ang naging reception sa kanila ng mga fans sa venue. Gaya na lang ni Chris Ellis, na kahit hindi na nakakalaro dahil sa injury ay talagang pinagkaguluhan ng mga fans.
Balak tuloy ni coach Tim Cone na gawin ang open to the public practice once every conference.
Ang ibang teams, dapat din yatang gumawa ng katulad ng ginawa ng Ginebra, para naman matuwa ang kanilang mga fans.
Hindi pa man nagsisimula ang 2016 UAAP Juniors Basketball Tournament ay marami nang feelers ang natatanggap ng promising slotman na si Joaqui Mariano ng DLSU-Zobel.
Dahil maganda ang ipinapakita niya sa mga tournament na sinasalihan recently ng Junior Archers, marami na ang nakakapansin sa kakaibang husay ni Mariano mula pa noong nakaraang taaon.
At dahil graduating na sa high school itong si Joaqui, may mga college coaches na rin ang lumalapit kay Joaqui at nag-ooffer na for next year.

“Tsaka ko na po iisipin ‘yang sa college ko. Isipin ko na po muna itong sa kampanya namin para mag-champion sa UAAP juniors. Malapit na rin po ang opening namin kaya talagang pinaghahandaan na namin to,” sabi ni Joaqui.
May emerging heartthrob ngayon sa UAAP seniors.
‘Yan ay si Joshua Sinclair ng National University.
Nakalaro na rin si Joshua sa national team natin at ngayon, sa UAAP naman siya magpapakitang-gilas.
More on him on our next issue.



