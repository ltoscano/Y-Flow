Ageless Warrior Asi suspendido By Ramil Cruz July 28, 2016
Binagsakan si NLEX center Paul Asi Taulava ng one-game ban at P32,500 fine sa pananampal kay San Miguel Beer forward David Semerad sa kanilang game noong Biyernes sa Oppo PBA Governors’ Cup sa Smart Araneta Coliseum.
Dahil epektibo agad ang sanction na binaba noong Lunes ni league commissioner Chito Narvasa pero kahapon lang sinapubliko, wala ang 6-foot-9 Fil-Tongan kagabi sa laban ng Road Warriors kontra Ginebra sa Big Dome rin.
Kumakatawan ang halaga sa P20,000 sa flagrant foul penalty 2, P10,000 sa paglahok sa sigalutan nina Semerad at Henry Walker at P2,500 sa technical foul para sa second motion. Nagdamdam ang isang opisyal ng team sa late na abiso sa kanila at noong Martes lang pinatawag si Taulava ni Narvasa sa PBA office kaya huli na rin maski sinabi ng Commissioner na dadalhin sa PBA board ang apela ng NLEX sa 1-game suspension ni Taulava.
Binanggit ng team official na tumanggi na lang magpakilala na isasampa nila sa board ang usapin.
Okay lang kay Taulava ang kaparusahan niya base sa pinaskil sa kanyang Instagram account na @agelessasi88: “Mi La Familia! Will always be there for you guys and I just have to be smarter the next time.”



