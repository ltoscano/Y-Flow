DTI, nagsagawa ng ‘Diskwento Caravan’ sa Solano

June 29, 2016

SOLANO, Nueva Vizcaya, June 28(PIA) – Tinangkilik ng mga mamimili ang isinagawang ‘Diskwento’ Caravan ng Department of Trade nd Industry (DTI) sa bayang ito. Ang Caravan na naglalayong magbigay ng mura ngunit dekalidad na produkto sa mga mamimili ay umani ng 673 na mamimili. Dahil dito, may mahigit P120,000.00 ang napagbentahan ng mga 12 exhibitors sa Heroes Memorial Park sa bayang ito. Ani Henry Conel,Jr., DTI provincial director, ang mga product exhibitors ay Pandayan Bookshop, Inc., SB Prints and Graphics, The Sower Bookstore, Hydie –Harrison Pasalubong, Christian Hanz Collection, Sanford Marketing Corporation, Veroni Enterprises, Solano Yummy’s Bakeshop, Gerry’s Guyabano, Zenco Footstep, Inc. at Darapidap Auto Savings Group. Dala ng caravan ang temang “Presyong Panalo para sa Mamimiling Pilipino”.# Ben Moses Ebreo/PIA 2-Nueva Vizcaya



