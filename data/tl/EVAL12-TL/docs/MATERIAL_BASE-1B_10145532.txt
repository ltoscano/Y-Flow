Baron, Kiko atat nang magsapakan By Elech Dawa June 22, 2016
“Seryoso ako.”
Ito ang madiing pahayag ni actor Baron Geisler sa nalalapit nilang upakan ni indie actor Kiko Matos sa URCC Fight Night sa Valkyrie Night Club sa Taguig City sa Sabado.
“Nagte-training ako, hindi na ako umiinom dahil seryoso akong bigwasan si Kiko (Matos),” sabi ni Geisler kahapon sa Sportswriters Association (PSA) Forum sa Shakey’s Malate. Parehong nag-eensayo sa MMA gyms sina Geisler at Matos para sa isang exhibition match, parte ng nine-fight URCC card.
Habang nagpo-promote ng kanilang laban, nagpalitan ng nakaka-insultong salita sina Geisler at Matos ng tanungin kung ano ang magiging bentahe nila sa isa’t isa.
“He is a monkey. I’m a human being. I think I’m smarter,” saad ni Geisler.
“Sobrang baho ng hininga niya at amoy putok,” mabilis na tugon ni Matos.
Nag-umpisa ang kanilang sapakan sa isang Bar at pagkatapos ay nagkasundo ang dalawa na ipagpatuloy ang kanilang suntukan sa URCC.
Kaya naman isinama ni URCC founder Alvin Aguilar ang laban nina Geisler at Matos upang doon tapusin ang kanilang init sa laban.
May background si Geisler sa martial arts kung saan ay sumasali siya sa taekwondo tournaments noong bata pa siya, ang kanyang kuya na si Donald David Geisler ay former national taekwondo team member sa lumaban sa 2000 at 2004 Olympics.

“Six years old nag start ako ng taekwando, I was seven nung sumasali sa competition. May experience ako pagdating sa laban at na experience ko na rin ang masaktan.” kuwento ni Geisler. “Dati ang taekwondo bakbakan talaga, ngayon kasi point system na ang labanan.
Para kay Matos mga dalawang linggo pa lang siya na engage sa MMA.
“I engaged in MMA training just two weeks ago for this fight,” ani Matos.



