Local Poverty Reduction Action Team ng Calapan, nagpulong

February 15, 2016

CALAPAN, Oriental Mindoro, Peb. 15 (PIA) â€“ Nagpulong kamakailan ang Local Poverty Reduction Action Team o LPRAT ng Calapan na nagtakda ng sistema sa pag-momonitor at pag-evaluate sa mga mahihirap na lugar na sakop ng programa kontra kahirapan sa lungsod. Higit ngayong pag-iibayuhin dito ang ugnayan ng mga magkakaugnay na mga ahensya at opisina ng pamahalaan upang mapabilis sa paghahatid ng tulong sa mga mahihirap na pamilya at ang laban sa kahirapan. Sa nasabing pagpupulong, napag-usapan ang ilang proposed projects para sa taong 2016 na kinapapalooban ng pagpapagawa ng Training Center, Capacity Building Trainings, Tulong Pangkabuhayan, Land Acquisition for Fisherfolks, 4WD Tractor, Evacuation Center sa Nag-iba II, at Portable Water Supply na sa kabuoan ay nagkakahalaga ng P24.5 milyon. (CIO/LTC/LBR/PIA-Mimaropa/Calapan)



