Pamahalang panlalawigan ng Bulacan, nagpaalala sa mga taxpayer na magbayad on time upang makaiwas sa multa

January 19, 2016 Vinson F. Concepcion

LUNGSOD NG MALOLOS, Enero 19 (PIA) -- Pinaalalahanan ng pamahalaang panlalawigan ang mga taxpayer na magbayad on time upang makaiwas sa multa.

Ayon kay Gobernador Wilhelmino Sy Alvarado, magbayad ng mas maaga sa itinakdang deadline upang maiwasan ang multa sa mga delayed payment gayundin hindi na makadagdag pa sa mahabang pila. Ani Alvarado kung mas maaga makapagbabayd ng buwis maari silang makakuha ng 10 hanggang 15 porsyento diskwento at tuloy maiiwasan ang dalawang porsyento surcharge kada buwan. Ayon kay Provincial Treasurer Belinda Batolome, lahat ng Real Property Tax ay dapat mabayaran bago o sa mga sumusunod na iskedyul: Marso 31 para sa first quarter, Hunyo 30 para sa second quarter, Setyembre para sa third quarter, at Disyembre 31 sa fourth quarter. Samantala, ang Professional Tax ay dapat bayaran bago dumating o sa ika-31 ng Enero ng kada taon habang sa loob ng 15 araw ng bawat buwan naman ang sa Amusement Tax. Ang franchise tax/printing ay kinakailangang bayaran sa unang 20 araw ng Enero kada taon o sa unang 20 araw ng mga susunod na quarter. Para sa mga delivery van/truck, dapat itong bayaran sa loob ng unang 20 araw ng Enero kada taon. Para sa mga katanungan, maaaring tumawag sa Treasurerâ€™s Office sa telepono bilang (044) 791-8117. (CLJD/VFC-PIA 3)



