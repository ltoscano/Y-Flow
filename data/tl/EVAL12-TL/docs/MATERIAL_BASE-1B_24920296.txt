V-League: BaliPure pinayuko ang UP By Elech Dawa October 23, 2016
Lumapit ang BaliPure sa semifinal playoff matapos payukuin ang University of the Philippines, 25-13, 25-23, 25-17 kahapon sa 13th V-League Reinforced Conference sa Philsports Arena sa Pasig City.
Sinandalan ng Water Defenders sina reinforcements Kate Morrell at setter Kaylee Manns kasama sina Ateneo stars Amy Ahomiro at Dzi Gervacio upang isama sa listahan ng kanilang biktima ang Lady Maroons at ipinta ang 3-1 record. Nakipagsabayan ang UP sa second set, tabla sa 22-All ang iskor pero ipinaramdam ni Morrell ang kanyang lakas upang itakas ang panalo para sa BaliPure.
Bumira si Morrell ng 24 points kasama ang 19 kills, tatlong blocks at dalawang service aces habang nag-ambag si Ahomiro ng siyam na puntos para sa BaliPure.
Bumakas naman sina Sue Roces at Mannsm ng tig pitong puntos habang lima ang kinana ni Gervacio.
“We are very happy but then again we can’t be complacent,” saad ni BaliPure coach Charo Soriano.
Muling pinahirapan ng Lady Maroons ang Water Defenders sa kalagitnaan ng third set pero sa bandang huli ay nanaig pa rin ang BaliPure na halos binubuo ng mga dating Ateneo stars.
Tumikada sina Diana Carlos at Nicole Tiamzon ng siyam at anim na puntos ayon sa pagkakasunod habang may tig limang puntos sina Isa Molde at Kathy Bersola.



