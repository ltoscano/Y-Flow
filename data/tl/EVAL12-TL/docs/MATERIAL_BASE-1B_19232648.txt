Encantadia, #1 Kapuso show nationwide!
August 4, 2016
Todo ang suporta ng Kapuso viewers sa pagbabalik ng Encantadia sa GMA Telebabad nitong nakaraang Hulyo. Kaya naman tulad ng inaasahan, maganda agad ang naging ratings ng engrandeng Kapuso telefantasya sa Urban Luzon at maging nationwide base sa latest survey ng Nielsen TV Audience Measurement.
Encantadia ang nangungunang Kapuso show sa listahan ng top-rating programs sa NUTAM (National Urban Television Audience Measurement) at Urban Luzon noong Hulyo.

Mas marami ring programa ng Kapuso Network ang nakapasok sa mga nasabing listahan.
Bukod sa Encantadia, kasama rin sa top-rating programs sa NUTAM at Urban Luzon ang kaka-launch lamang naDescendants of the Sun, gayon din ang 24 Oras, Kapuso Mo, Jessica Soho (KMJS), Pepito Manaloto, Magpakailanman, 24 Oras Weekend, Ismol Family, Poor Señorita, at Eat Bulaga. Naroon din ang Hay Bahay!, Once Again, Hanggang Makita Kang Muli, Sunday PinaSaya, Wowowin, at Imbestigador.
Kabilang din sa top-rating programs ng GMA noong Hulyo ang Lip Sync Battle Philippines, Juan Happy Love Story, Del Monte Kitchenomics, Magkaibang Mundo at Karelasyon.
Samantala, mas tinutukan din ang special coverage ng GMA ng kauna-unahang State of the Nation Address (SONA) ni Pangulong Rodrigo Duterte base sa Nielsen data. Ang “Du30: Unang SONA” special coverage ng GMA News ay nakapagtala ng 38 percent audience share sa NUTAM, na mas mataas sa kalaban, na nakakuha ng 37.8 percent.
Umabot naman ng 12.3 household share points ang lamang ng coverage ng GMA sa Urban Luzon.
Tuluy-tuloy din ang pamamayagpag ng GMA sa Urban Luzon kung saan umabot ng 39.7 percent ang audience share nito noong Hulyo 1 hanggang 31 (kung saan base sa overnight readings ang Hulyo 24 hanggang 31). Tinalo nito ang kalaban na nakapagtala ng 32.5 percent.
Nanguna ang GMA sa lahat ng dayparts sa Urban Luzon na kumakatawan sa 77 percent ng lahat ng urban TV households sa bansa.



