Mga estudyante, hinikiyat na sumali sa feature-writing contest ng DTI 12

June 15, 2016

LUNGSOD NG KORONADAL, South Cotabato, Hun 15 (PIA) – Inaanyayahan ng Department of Trade and Industry 12 ang mga estudyante na sumali sa kanilang “Negosyo, Konsyumer Atbp.” Feature Writing contest. Ayon kay DTI 12 Business Development Division Chief Joel Flores, ito ay bukas para sa lahat ng mga high school at college students sa buong Rehiyon Dose. Layunin nito na mahikayat at maipakita ang kakayahan ng mga kabataan sa pagsulat ng mga kuwento ng tagumpay ng mga micro, small and medium enterprises (MSME) na natulungan ng DTI. Ani Flores, maaring mgsumite ng entry ang mga estudyante sa kanilang email na r12@dti.gov.ph o pumunta mismo sa DTI regional office at provincial offices.

Itinakda naman ang deadline sa Hunyo 20, 2016. Samantala, ang mga magwawagi ay iaanunsyo sa gaganaping “Negosyo, Konsyumer ATBP” event ng DTI 12 sa Hulyo 13-15 sa lungsod ng Heneral Santos. Ang mga mananlo ay tatanggap ng certificate of recognition, cash prizes na nagkakahalaga ng P5,000 para sa 1st placer, P3,000 naman para sa 2nd placer, at P2,000 para sa 3rd placer. Dagdag ni Flores, ang aktibidad ay bahagi ng kanilang programang “Negosyo, Konsyumer, ATBP na layong itaas ang kamalayan ng publiko sa ibat-ibang tulong na maaaring makuha at maibigay ng DTI. (ORVRivera-PIA12)



