UNAHAN SA GAME 3 By Ramil Cruz SSeptember 30, 2016
Walang kurapan ang Ginebra at San Miguel Beer sa isa’t isa mamaya para sa parehas na misyon na 2-1 lead sa Game 3 ng PBA Governors Cup best-of-five semifinal playoffs sa Smart Araneta Coliseum.
Nasalag ng Beermen ang second-half rally ng Ginebra nung Miyerkules sa Game 2 para matungga ang 95-92 win. Naglaho na naman ang 16-point lead ng SMB at nalamangan pa pero kumapit sa dulo para iganti ang 115-105 Game 1 loss. “Game 1 was a clear indication that we did not play defense. I hope this win gives us momentum for Game 3,” wika ni Beermen coach Leo Austria.
Aksidenteng nasiko sa second period ni Elijah Millsap sa kanang kilay kaya naglarong may benda si June Mar Fajardo, pero nakatapos pa rin ng 18 points at 23 rebounds para sa SMB. Naglista ng team-best 25 points si Millsap.
Mapuwersang bumuwelo si LA Tenorio sa tinagay na 22 points, umayuda ng 18 points at 22 rebounds si Justin Brownlee sa Ginebra.
Sa dalawang laro, matamlay sa first half ang Ginebra bago gigising pagbalik mula sa break.
“We didn’t start focused. We’re kampante coming from our Game One win. As a group, we’re still learning to play a series,” usal ni Gin Kings coach Tim Cone.



