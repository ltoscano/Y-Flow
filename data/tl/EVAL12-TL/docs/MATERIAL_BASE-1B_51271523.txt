NAGSALITA SI IMELDIFIC

HINDI makatao!
Isa lang ‘yan sa mga binitiwang salita ni dating Unang Ginang Imelda Romualdez Marcos noong dumalaw ito sa burol, este, sa ospital kung saan nakakulong (hospital arrest) si dating Pangulong GMA.
Kaya naman hinihikayat ni Imeldific si PNoy na payagan nang makapagpagamot si GMA sa ibang bansa. Dahil nakaaawa na umano ang kalagayan nito!
Katunayan ay inihalimbawa pa ni Imeldific kay PNoy kung paano pinayagan ni dating Pangulong Ferdinand Marcos na makapagpagamot sa Amerika si Ninoy (ama ni PNoy) noong ito ay nakaratay sa sakit sa puso!
Sa totoo lang, sang-ayon tayo na makapagpagamot na sa ibang bansa itong si GMA.
Hindi sa katwiran na siya ay dating Pangulo ng Pinas o kaya ay sa dahilang hindi pa naman siya convicted sa (mga) kasong kinahaharap.
Kundi alang-alang man lang sa tinatawag na “humanitarian con-sideration.”
At sa pulitikal na kalagayan ng bansa, dahil kung mamatay si GMA na hindi pinayagang makapagpagamot sa ibang bansa ay tiyak na pag-uumpisahan na naman ito ng kaliwa’t-kanang hambalusan kay PNoy!
Ngunit kung babalikan ang nakaraan, kung ako si si GMA ay hindi ako papayag na magpagamot sa ibang bansa.
Kahit pumayag pa si PNoy o kaya ang Sandiganbayan.
Bakit? Dahil ang nagpanukala nito ay si Imelda Marcos!
Habang nasa ospital (Philippine Heart Center) kasi noon si Ninoy ay pumunta rin si Imelda at nag-panukala na magpagamot ito sa Amerika.
Oo nga’t gumaling si Ninoy, pero ano ang nangyari pag-uwi sa Pinas?
Tinigbak!
Nasa ospital din ngayon si GMA at si Imelda rin ang nagpanukala na magpagamot ito sa ibang bansa?
Nanaykupow! Pagbalik niya ng Pinas ay alam na!
Kung ako si GMA, sasagutin ko na lang si Imelda ng . . .
I am sorry!



