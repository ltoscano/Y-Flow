MALAS TALAGA SI MAR ROXAS

NOONG 2010 elections, Ro-Noy (si Mar Roxas bilang kandidatong Pangulo at Noynoy Aquino bilang Bise-Presidente) ang tandem ng Liberal Party.
Dahil walaaaaaa talagang kapag-a-pag-asa si Roxas na manalo, nagpaubaya siya kay PNoy.
Dahil sigurado si PNoy na mananalo, si Roxas umasa na mananalo rin.
Pero bumaliktad ang kapalaran ng darling ni Madam Korina nang tumambling si Chiz Escudero at idineklarang Noy-Bi (Jojo Binay) ang kanyang kandidato.
Na-massacre ang ambisyon ni Roxas na titira sana sa Coconut Palace na palasyo ng Bise Presidente at si Binay na nga ang naglulungga roon.
Hindi si Mar.
Ngayon naman, nanganganib ulit si Mar.
Una, pinalutang ang Roxas-Grace Poe tandem.
Pero malamig pa sa ilong ng pusa ang pagtanggap dito ng kanilang mga kasamahan.
Nandiyan sina Alan Peter Cayetano at Franklin Drilon na nagpapahaging bilang ka-tandem ni Mar.
Bakit daw si Poe na kulang na kulang daw ng pagkabeterana sa mas mataas na pulitika at public service?
Ibig-sabihin, hindi gaanong makaaasa si Mar ng pukpukan na suporta mismo sa kanyang mga magagaling niyang kasamahan.
Ngayon naman, pinalulutang na maaaring si Binay na ang magiging manok ng LP at si PNoy.
Meron daw galing mismo sa Palasyo na mensahe na si Binay ang magiging standard bearer ng LP.
Isa pa, binanggit ni PNoy sa kanyang State of the Nation Address ang parang “blood is thicker than water” na relasyon niya kay Binay kahit ‘di niya kamag-anak ito.
Pero nungka na nasambit man lang nito si Mr. Korina.
Ibig-sabihin, out na uli si Roxas.
At maaaring kakalas si Binay kay Erap.
Saan ngayon pupulutin si Roxas?
Dis taym, parekoy, si Roxas naman ang bahala sa buhay niya!
O Tacloban City Mayor Alfred Romualdez, sey mo ngayon?
Kung mamalasin ka nga naman ay gayun na lamang.
Pero may pag-asa si Roxas. Hinaharang yata ni Drilon si Binay dahil masasagasaan din yata ang ambisyon nito.
O Mr. Kargador alyas Mr. Palengke, esep-esep na habang may time pa. BURDADO/Jun Briones



