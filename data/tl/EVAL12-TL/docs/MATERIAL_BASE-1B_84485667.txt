Training curriculum ng trainers at jockeys, aprub sa Philracom March 28, 2016
Na-finalize na ng Philippine Racing Commission ang curriculum para sa two-year training course ng mga jockey at trainers na layuning i-professionalize at itaas ang antas ng kanilang kaalaman.
Noong Marso 9, inaprubahan ng komisyon ang nasabing training course na magkakaloob ng ‘basic knowledge on horsemanship at horse conditioning’ sa pamamagitan ng classroom lectures at hands-on training.
Ang course ay binubuo ng mga sumusunod: Equine anatomy and conformation, equine health and disease management, equine nutrition, stable management, horse fitness and development, the legal aspects of animal welfare, and rules and regulations of horseracing (licensing and stud book). Ang praktikal na aspeto ng training ay makukumpleto sa pamamagitan ng mandatory apprenticeship, na nangangailangan ng araw-araw na pagsabak sa racing operations – – trainers through observation and practice, and jockeys through riding exercises.
Nakikipag-coordinate na rin ang Philracom sa Techncial Education and Skills Development Authority para sa official accreditation ng course, upang ang mga graduates ng nasabing course ay maaaring makapagtrabaho sa ibang bansa, lalo na para sa ASEAN intregration.
Para sa ibang detalye, tumawag sa 843-0971 or kaya’y mag-logon sa philracom.gov.ph.



