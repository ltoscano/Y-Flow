Walang private armed group sa South Cotabato - PNP

February 04, 2016 LUNGSOD NG KORONADAL, South Cotabato, Peb 4 (PIA)--- Walang private armed group sa lalawigan ng South Cotabato, ayon sa Philippine National Police. Sa isang pulong balitaan noong Martes, nilinaw ni SPO4 Renjun Bagaman, tagapagsalita South Cotabato PNP na may dalawang uri ng Private Armed Group Ito ay ang Gun, Goons and Gold na tinatawag ding “Triple G” at Organized Crime Group o OCG. Ang mga “guns, goons and gold, ayon sa opisyal ay kalimitang inaalagaan ng mga maykayang politiko samantalang ag mga Organized Crime Groups ay mga pangkat ng mga kriminal na nagpapabayad ng kanilang serbisyo. Aliman sa dalawang klaseng private armed group ay wala sa South Cotabato, tahasang pahayag ni Bagaman.
Samantala, simula sa pagpapatupad ng election gun ban ng COMELEC noong Enero 10, nakapagtala na ang South Cotabato Police Provincial Office ng 10 nadakip sa paglabag sa gun ban. Mas marami ang bilang ng nakumpiskang baril dahil iilan sa nadakip ay may dalang mahigit isang baril.
Iniulat din ng opisyal na lahat ng munisipyo at lungsod sa kanilang area of responsibility ay nagtatag ng isa o higit pa na bilang ng COMELEC checkpoints.
Ipinagmalaki rin nito na sa kasalukuyan wala pa silang natukoy na lugar na “area of concern.” (KCSenillo-DevCom Intern/DEDoguiles-PIA 12)



