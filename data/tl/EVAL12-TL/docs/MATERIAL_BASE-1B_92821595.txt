Pilipinas ginulat ang Georgia By Ramil Cruz SSeptember 5, 2016
Niyanig ng 46th seeded Philippines ang Baku Crystal Hall sa Baku, Azerbaijan nang hiyain ang fourth seeded Georgia, 2.5-1.5, sa 42nd Chess Olympiad 2016 women’s team second round nu’ng Sabado ng gabi.
Ginitla ni Woman International Master Jan Jodilyn Fronda sa board two si Grandmaster Bela Khotaneshvili sa 46 moves ng Scotch Opening at binulaga rin ni WIM Catherine Pereña-Secopito si IM Salome Melia sa bd. 4 sa 58-move Nimzo-Indian para sa upset win ng mga Pinay sa Georgians, ang former four-time Olympiad gold medalist at dating may dalawang dating world womens champions.
Nakipaghatian sa isang puntos si WIM Janelle Mae Frayna sa top bd. kay GM Nana Dzagnidze sa 43-move Slav Defense habang natalo si W National Master Christy Lamiel Bernales kay IM Nino Batsiashvili sa 30 moves ng isa pang Slav. Sa four match points sa two wins, kabilang pa rin ang Filipinas sa 31-team sa liderato ng 708-player, 142-squad, 13-round, 14-day biennial meet na binabalangkas ng World Chess Federation (FIDE). Wagi rin ang bansa sa round 1 kontra 117th seeded Netherlands Antilles, 4-0 nu’ng Biyernes.
May 3 squads ang Azerbaijan bilang host nation, habang may tig-iisang team ang International Physically Disabled Chess Association (IPCA) at International Chess Committee of the Deaf (ICCD) sa sulungang aabutin pa sa Sept. 14 at ginanap ang opening ceremony nu’ng Huwebes.
Hindi nasustena ng 53rd seeded na mga Pinoy ang 4-0 victory sa 153r seeded Bailiwick of Jersey sa opening round nang yumukod sa 29th seeded Paraguay, 2.5-15, para malaglag sa buhulan sa 48th-123rd spots sa 2.0 match pts. sa Open/men’s division na may 180 teams ang entries.



