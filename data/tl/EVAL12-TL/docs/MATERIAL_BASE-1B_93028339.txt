I KNOW BETTER: Yasmien, kayang magpabuntis sa iba!
By Jun Nardo June 16, 2016 Yasmien at Ayesha Natumbok ng GMA ang kakayahan ni Yasmien Kurdi sa heavy drama kaya bidang-bida siya sa afternoon drama na Sa Piling ni Nanay ngayon. Eh ayon sa kanya, kapos din siya sa pagpapatawa kaya hinayaan na lang niya kay Jennylyn Mercado ang magbida sa romantic comedy projects.
Komo nga todo ang iyakan sa series base sa TV plug nito, kumukonsumo ng 15-20 bottles per taping si Yasmien. No wonder, inspirado siya sa bagong project.
“`Yung theme talaga is different. Every time na tatanggap kami ng role, gusto naming makita ang flow ng story. Na-inspire ako dahil maganda talaga ang istorya,” sabi niya. Pero siya talaga ang bida kumpara sa role ni Katrina Halili na super-kontrabida sa kanya.
“Ay, hindi naman po. Si Kat, may twist-twist din ang story,” sagot niya.
Pressured and excited si Yasmien sa SPN. Makakapalit nito ang The Millionaire’s Wife.
“Ganado naman ako sa bawat role. Siguro itong Sa Piling ni Nanay, it’s very challenging, kasi challenging siya in a way kasi kailangan mong ipakita ang pagmamahal mo pero nilalabag mo pa rin ang kontrata. Medyo malayo siya sa real character ko sa totoong buhay. Pero ‘yung challenge doon ‘yon ang nagpapalapit sa puso ko,” katwiran niya.
Ano naman ang suporta ng asawa niya sa bagong project?
“Masaya siya. Bago nga ako umakyat dito (sa GMA), ‘Pangga, good luck.

I love you!’ ‘Thank you,’” bulalas ng Kapuso actress.
Nararamdaman ba niya ang suporta ng GMA sa bagong series?

“Oo naman po. Lagi naman nila akong sinusuportahan. Lagi nila akong inaalagaan. Di naman nila ako pinabayaan. Nang mag-decide akong mag-aral, binibigyan naman nila ako ng freedom. Sige mag-aral ka.
“Nang mag-decide akong bumalik, tinanggap nila ako agad at binigyan ng role sa primetime, Rhodora X,” aniya.
Natanggal na ba ang pagiging pasaway niya?
“Ha! Ha! Ha! Siyempre, nu’ng mga bata pa kami, nandoon ‘yung iba ang thinking kasi wala ka pang obligasyon.

Wala kang reason for working. Ngayon po, mas naiintindihan mo kung bakit ka nagtatrabaho.
“Nu’ng bata ka kasi, ahhh nagtatrabaho ako. Tapos, wawaldasin ko lang!” bulalas ni Yasmien. Sa series, lalabas siyang surrogate mother.

Ipagbubuntis niya ang magiging anak ni Katrina. Kaya ba niyang gawin ‘yon para sa iba?
“Kaya ko naman pong gawin ‘yon kung makapagbigay ako ng ligaya sa ibang tao!” deklara ni Yasmien.
Kaya niyang ibigay ‘yung batang ipagbuntis niya kung sakaling napamahal na sa kanya? “`Yun ang mahirap! Ha! Ha! Ha!” diin niya.
Bilang isa na ring ina, ano ang kaya niyang gawin para sa anak niya? Lahat-lahat kaya kong ibigay para sa anak ko. Kahit na buhay ko ibibigay ko mabigyan lang siya nang maayos na buhay. Maging ligtas siya. ‘Yung unconditional love na maibibigay mo sa anak mo, ‘yung happiness na nakukuha mo, kahit ‘yung sacrifices for your daughter, for your son, for your child, wala ‘yung sacrifices na ‘yon dahil gusto mo ‘yung sacrifices na ‘yon. Hindi lang dahil obligasyon mo kundi dahil mahal mo ang ginagawa mo!” katwiran ni Yasmien.



