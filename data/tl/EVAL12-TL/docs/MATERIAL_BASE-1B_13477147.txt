ACES BALIK SA WIN COLUMN By Ramil Cruz August 29, 2016
Binaon ni LeDontae Henton ang 13 sa kanyang 33 points sa second quarter upang bitbitin ang Alaska Milk sa pagbalasa sa Blackwater, 107-87, kagabi sa Oppo PBA Governors’ Cup eliminations sa Smart Araneta Coliseum.
Ang senaryo ang nag-ugat sa pagbentahe ng AM ng 54-36 halftime lead mula sa may kanipisan lang na 25-20 sa opening quarter para hindi sulyapan ang Blackwater na sumalang na wala ang tatlong key players. May rekado pang eight rebounds, three assists, steal at blockshot ang Alaska reinforcement na nagpista sa loob sa pagliban ng ka-match-up dapat na si Eric Dawson na bumalik ang back spasm para hindi na paglaruin.
Nagpapagaling sa strained calf si Mike Cortez habang kaka-injured lang ni Reil Cervantes na nagbigay sa Alaska ng third victory mula sa naposteng 30-point lead, 82-52, na napababa na lang sa 22 para sa 3-5 win-loss mark at akbayan sa ninth spot ang idle NLEX.
Sa pang-anim na sunod na pagkabasag, pampito sa pangkalahatan at sa iisang panalo pa lang, halos talsik na ang Elite. Hindi na lang sa sariling mga palad nila nakasalalay ang kapalaran kundi sa iba pa para milagro pang makahabol sa Last Eight.
“Malaking bagay na wala si Dawson our preparations he was a part of it, dito narinig ko na ‘di siya maglalaro,” namutawi kay Aces coach Alex Compton. “We just lost to SMB who’s without an import.”
Kumalkal si Kevin Racal ng 12 points at may 11 si Chris Exciminiano sa pag-ayuda kay Henton.
Walang silbi ang mga nakampay para sa Elite na 23 ni Art dela Cruz, 18 ni Carlo Lastimosa at 10 nina Bambam Gamalinda at Jason Melano.
Iskor:
Alaska Milk, 107 — Henton 33, Racal 12, Exciminiano 11, Banchero 8, Baclao 7, Abueva 7, Thoss 6, Jazul 5, Casio 4, Dela Rosa 4, Mendoza 4, Dela Cruz 4, Hontiveros 2, Magat 0, Menk 0.

Blackwater, 87 — Dela Cruz 23, Lastimosa 18, Gamalinda 10, Melano 10, Miranda 6, Reyes 5, Sena 4, Tiongson 3, Pascual 2, Sumang 2, Qahwash 2, Golla 2.
Quarters: 25-20, 54-36, 82-54, 107-87.



