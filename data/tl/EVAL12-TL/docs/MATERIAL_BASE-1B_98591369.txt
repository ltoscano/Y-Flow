Kiefer Ravena, sinundan ng stalker sa shower room

ARTISTA na ang kilabot ng hardcourt na si Kiefer Ravena ng Ateneo Blue Eagles dahil mapanonood na siya sa kauna-unahang sports-oriented sitcom ng TV5 na “No Harm, No Foul.”
As UAAP heartthrob, may legion of fans talaga siya na sumusubaybay sa kanyang career as a cager.
“I admire those people na they go out of their way to support me. As much as possible, I try to entertain them dahil nag-e-effort naman sila. I try to give them my time kasi kung hindi rin naman dahil sa kanila, hindi ako makikilala,” sey niya.
As a celebrity in his own right, tinanong namin siya kung may karanasan na siya sa mga stalkers.
“Those were funny stories. It happens talaga na they follow you kung saan ka man magpunta. They bring you food and try to befriend you. Ako naman kasi, as long na, basta friendly sila, nagpapa-autograph lang o nagpapa-picture lang at no strings attached, wala namang problema sa akin,” aniya.
Dagdag pa niya, na-experience na rin niya na sundan ng stalker sa shower room.
“Siyempre, there should be limits. Kapag kasi nararamdaman mo na they go beyond the limits, ikaw na ang gagawa ng paraan para umiwas,” dagdag niya.
Nagkaroon na ba siya ng mga indecent proposals?
“Wala pa naman and if ever, I would not entertain that,” sey niya.
Tungkol rin sa pagpapa-sexy, pagrampa sa Cosmo Bash o pagpapa-sexy, ito ang nasabi ni Kiefer.
“I think I’m not ready for that. I’m with Ateneo. It’s a school run by the Jesuits and I’m a commercial endorser of wholesome brands,” pagwawakas niya.
Mapanonood si Kiefer sa kanyang acting debut sa primetime sitcom na “No Harm, No Foul,” kung saan ginagampanan niya ang papel ni Kiefer Rivera, isang dating water boy na naging miyembro ng liga ni Coach Jawo (Ogie Alcasid) sa naturang sports-oriented show.
OGIE, NANGANGANIB MABAWASAN NG RAKET DAHIL KAY JANNO
Pareho ang career path nina Ogie Alcasid at Janno Gibbs. Pareho silang singer, comedian at TV host. Then lately, nag-branch out na rin Janno into composing.
Katunayan, nang pumasok si Ogie sa TV5, bukod sa mga guaranteed TV shows, kasama sa napag-usapan nila ni MVP na magko-compose rin siya ng ilan sa mga theme songs ng mga shows ng Kapatid network.
Natanong namin si Ogie kung hindi ba siya threatened sa pagpasok ni Janno sa TV5 kung saan co-host niya ito sa Sunday noontime game and musical variety show na “Happy Truck ng Bayan.”
“I’ve never considered Janno as my competitor. Marami na kaming pinagsamahan mula pa noong Small Brothers namin sa ABS, SOP at Party Pilipinas days sa GMA at heto nga sa “Happy Truck ng Bayan” sa TV5,” aniya.
Inurirat din namin kung may alam siya sa kontrata ni Janno sa TV5 at kung kasama sa clause ng kontrata nito ang pagho-host ng mga bagong shows at pagku-compose ng mga theme songs sa Happy network.
Ayon kay Ogie, clueless raw siya at walang nalalaman dito.
Kahit creative head ng “Tropa Mo Ko Unli” wala rin siyang ideya kung madadagdag si Janno sa cast ng kanilang gag show.
Dagdag pa ni Ogie, kailangan daw niya si Janno sa kanyang show dahil they complement each other.
Pero, ano itong nasagap namin na hindi lang daw pagho-host ng “Happy Truck ng Bayan” ang offer kay Janno sa kanyang paglipat sa TV5.
O, ‘di ba, dapat kabugin din si Ogie dahil baka mabawasan ang kanyang raket?
Bukod sa “Happy Truck ng Bayan”, mapapanood din si Ogie sa “Tropa Mo Ko Unli” at sa pinakabagong sports-oriented sitcom na “No Harm, No Foul.”



