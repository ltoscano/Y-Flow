
GAB-AIGU UMIIKOT SA 4-A AT PERA-PERA SI BRILLANTES

OOBLIGAHIN ni Comelec Chairman Sixto Brillantes ang bawat barangay na mag-ambag ng tig-sampung libong piso para sa gastusin sa darating na Brgy. Elections.
Ang dahilan, ayon kay Mang Sixto, kaunti na lang ang kanilang pera. Katunayan, nabawasan na raw nila ang kanilang savings!
Natatandaan ko, parekoy, itong si Mang Sixto, nagbanta noon na kung hindi maibibigay ang halaga ng badyet na kanyang hinihingi sa Kongreso ay magre-resign siya!
Pero ilang araw lang ay biglang nanahimik si Mang Sixto, dahil inalayan pala siya ni PNoy ng milyones na “intelligence fund.”
Na hanggang ngayon ay hindi maipaliwanag kung paano inubos nina Mang Sixto ang nasabing pondo!
Pera-pera talaga ang utak ng bwakang-ina! Pwe! Pati ang barya-baryang pera ng mga barangay ay pilit nilalamukos ng hinayupak!
Pagkatapos nitong brgy. election ay wala nang halalan na gaganapin sa taong ito.
Kaya ano ang ikinatatakot mo, Mang Sixto, kung mabawasan ang savings ninyo? Dahil kakaunti ang inyong pagpaparte-partehan kung sa pagtatapos ng taon ay kaunti ang savings?
Hijo-de putang pag-iisip na ‘yan . . . ‘di baleng masaid ang barya- baryang pondo ng barangay huwag lang mabawasan ang milyones na savings ng Comelec!
Pag may time, Mang Sixto, kargahan mo naman ng kaunting hiya ang mukha mo!
-o0o-
Bilang patunay kay Region 4-A Regional Director C/Supt. Jesus Gatchalian na talamak na naman ang iligal na sugal sa kanyang nasasakupan, pati tauhan ng Games and Amusement Board-AIGU ay umiikot na rin sa buong Calabarzon.
Ang GAB-AIGU, parekoy, sa ilalim ng Office of the President ang naatasang mag-monitor sa operasyon ng mga lehitimong sugal gaya ng lotto outlets at iba pang sugal na sakop ng GAB.
Na kapag hindi sila nagdedeklara nang tama o hinahaluan ng iligal na gawain gaya ng “lotteng at jueteng” ay maliwanag na paglabag ito sa batas.
Sa ngayon ay kumukolekta ng “lingguhan” mula sa gambling ope-rators sa Region 4-A itong si “Dodjie.”
Nire-remit umano niya ito kay GAB Chairman Guanzon!
Alam mo na, Gen. Gatchalian, na kung may “weekly collection” mula sa gambling operators ay maliwanag na may illegal gambling operation!
Sabi nga sa iyo, General, na kahit ang buong Batangas lang muna ang iyong paikutan (lalo na sa Lipa City) at Noveleta, Kawit, Cavite City at Rosario sa lalawigan ng Cavite ay mapatutunayan mo kung gaano katalamak ang iligal na sugal.
Taliwas ‘yan sa iyong “no take policy”, ‘di ba?
Dahil sinasabotahe ka ng ilang opisyal!
Peryud!



