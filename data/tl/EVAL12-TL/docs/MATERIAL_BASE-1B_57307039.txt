Incoming PNP chief, tutol sa pag-aarmas sa bgy. tanod By Betchai Julian June 6, 2016
Mahigpit na tinutulan ni incoming PNP Chief Ronald ‘Bato’ dela Rosa ang mungkahing armasan ang mga barangay tanod sa bansa.
Ayon kay dela Rosa, sapat na ang mga batuta at kalasag para sa mga tanod at hindi na dapat kinakailangang armasan ang mga ito.
“Masyadong delikado kung aarmasan ang mga barangay tanod sa Pilipinas,” wika ni Dela Rosa. Idinagdag pa ni Dela Rosa na sakaling bigyan ng armas ang mga tanod, posible pa itong magbunsod sa pag-abuso ng mga iba kapag sila ay inarmasan na.
Ikinatwiran pa ng opisyal na dumadaan sa matinding pagsasanay ang mga pulis maging ang mga sibilyan bago sila pinapayagang armasan.
“Posible pang abusuhin ng mga tanod ang mas malakas na kapangyarihang ibibigay sa kanila ng pamahalaan kapag pinagkalooban sila ng mga baril.
Magmimistulang private army ang ng mga barangay captain ang kanilang mga tanod,” dagdag pa ni Dela Rosa.
Una nang inihayag noon ni Duterte ang kanyang plano na mag-recruit ng mga special civilian active auxiliaries na tutulong sa kanyang kampanya kontra iligal na droga.



