Bagong tanggapan ng BIR, itatayo sa Bgy Tawiran, Calapan

February 12, 2016

CALAPAN, Oriental Mindoro, Peb. 12 (PIA) â€“ Dahil ang lungsod ng Calapan ay sentro ng komersyo at pamahalaan sa rehiyong Mimaropa, isang groundbreaking ceremony ang isinagawa dito kamakailan para sa itatayong tanggapan ng Bureau of Internal Revenue (BIR) sa Brgy. Tawiran sa lungsod. Ang pagkakaroon ng sariling lote at tanggapan ng BIR ay naisakatuparan dahil sa pagkakaloob ng mag-asawang Villamor ng 1,000 metro kwadradong lupa sa nasabing barangay na tatayuan ng gusaling may apat na palapag na binubuo ng limang seksyon: ang administrative, collection, assessment, client support at compliance section.

Kasama ni Mayor Arnan C. Panaligan sa naturang aktibidad ang bagong hirang na Revenue District Officer na si Esperanza G. Castro at mga opisyales at kawani ng BIR-RDO No. 63 na sina San Pablo City Regional Director Atty. Gerardo R.

Florendo, Assistant Director Baby Nacar, Financial Service Assistant Commissioner Zenaida B. Chang at Assistant Commissioner Gealdina Reyes. Laking pasasalamat ang ipinaabot ni RDO Castro kay Mayor Panaligan pagkatapos nitong ayusin ang kalsada patungo sa kanilang tanggapan. Sinabi ni Castro na inaasahan nilang makakalipat sila sa bagong tanggapan sa huling linggo ng Setyembre ngayong taon. (CIO/LTC/PIA-Mimaropa/Calapan)



