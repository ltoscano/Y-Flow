Mahigit PhP66 milyon nakalaan para sa SPES sa SOCCSKSARGEN Region

February 26, 2016

 LUNGSOD NG KORONADAL, South Cotabato, Peb. 26 (PIA) â€” Abot sa PhP66.79 milyon ang pondong nakalaan ngayong taon para sa Special Program for the Employment of Students (SPES) ng Department of Labor and Employment sa SOCCSKSARGEN Region. Sa ulat ng DOLE 12, abot sa PhP51.8 milyon ang nakalaan para sa regular SPES program samantalang PhP14.79 milyon ang nakalaan sa SPES na ipatutupad ng DOLE 12 sa ilalim ng Bottom Up Budgeting program. Paglilinaw ng ahensiya, ang mga nabanggit na pondo ay pambayad ng 40 porsiyento ng sahod ng mga benepisyaryo ng SPES. Ang nalalabing 60 ay babayaran ng mga ahensiya, lokal na pamahalaan at mga tanggapan kung saan sila nagtatrabaho. Ang SPES ay programa ng DOLE na nagbibigay ng pansamantalang trabaho sa mahihirap na mag-aaral at mga out-of-school youth na nagnanais makabalik sa pag-aaral. Nitong nakalipas na taon, na abot sa PhP39.16 M ang pondong nabayad ng DOLE 12 sa mga benepisyaryo ng SPES regular program. (DEDoguiles-PIA 12)



