
Duterte, panauhing pandangal sa ika-69 na anibersaryo ng PAF

July 04, 2016 Carlo Lorenzo J. Datu

CLARK AIR BASE, Pampanga, Hulyo 4 (PIA) -- Si Pangulong Rodrigo R. Duterte ang siyang magsisilbing panauhing pandangal bukas sa ika-69 anibersaryo ng Philippine Air Force o PAF sa Haribon Hangar, Clark Air Base, Pampanga.

Magsisilbing highlight nito ang opener pass ng 11 T-41 primary trainer aircraft at 9 SF-260 basic trainer aircraft at paggawad ng pagkilala sa mga natatanging indibidwal at yunit. Magkakaroon din ng capability parade na magpapakita ng mga ground equipment na ginagamit sa combat at disaster response at fly by ng iba’t ibang air asset. Itinatag ang PAF noong ika-isa ng Hulyo, 1947- dalawang taon matapos ang Ikalawang Digmaang Pandaigdig. Ang selebrasyon ngayong taon ay may temang “PAF@69: Breaking Barriers, Realizing Aspirations Towards a Jointly Engaged Transforming Force for Greater Peace and Security.” (CLJD-PIA 3)



