Olympic qualifying: PH bet may katarata
By Elech Dawa June 14, 2016 Nabawasan ang bet ng Pilipinas sa final Olympic qualifying tournament matapos umayaw si Mario Fernandez sanhi ng pagkakaroon ng katarata (cataract) sa kaliwang mata.
Sina flyweight Ian Clark Bautista at welterweight Eumir Felix Marcial na nakatakdang umalis ngayong araw ng Martes, na lang ang sasabak sa torneong gaganapin sa Baku, Azerbaijan.
Sasailalim naman sa iba pang test si Fernandez, bronze medalist sa 2014 Asian Games. Si lightflyweight Rogen Ladon at lightweight Charly Suarez ay pasok na sa Olympics sa pamamagitan ng pagsabak sa Asia-Oceania Olympic Qualifying Tournament sa China.
Una rito, si Fernandez ay nakaramdam umano ng double vision habang nagsasanay sa Baguio noong nakaraang linggo at nang ma-diagnose ay nakitang may cataract.
“It was Mario himself who decided he could not concentrate fully with the thought of his eye condition in the back of his mind,” lahad ni Association of Boxing Alliances in the Philippines executive director Ed Picson.



