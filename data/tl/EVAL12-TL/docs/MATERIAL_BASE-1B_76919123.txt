
Sibakan sa mga labor attaché By Aries Cano June 14, 2016 Upang higit na maging epektibo ang papasok na Duterte administration, hinirit ni outgoing IBAP-Rep. at incoming Labor Sec. Silvestre Bello ang pagsasagawa ng performance audit sa lahat ng labor attachés na nakakalat sa buong mundo.
Ayon kay Bello, hindi lamang mga kriminal ang bilang na ang mga araw sa ilalim ng pamamahala ni President-elect Rodrigo Duterte kundi maging ang mga non-performing overseas labor attachés.
Pangungunahan ni Bello ang pagsasagawa ng performance audit sa hanay ng mga labor attachés para mapalitan ang mga opisyal na nagpapasarap lang sa ibang bansa, sa halip na gampanan ang kanilang tungkulin. Ang performance audit ay ikinasa kasunod ng maraming sumbong na tinatanggap ni Bello.
“Maraming labor attaché ang hindi inaasikaso ang mga OFWs na lumalapit para humingi ng tulong,” ayon pa kay Bello.



