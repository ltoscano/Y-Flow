UST jins martsa sa unahan By Elech Dawa October 25, 2016 Natakasan ng defending champion UST ang NU 4-3 para agawin ang solo lead sa men’s division ng UAAP Season 79 taekwondo tournament sa Blue Eagle gym kahapon.
Hinahabol ang record 14th championship, tanging Tigers na lang ang unbeaten sa season sa 3-0 card. Unang kinalos ng UST ang UP 4-3 bago isinunod ang FEU 5-2.
Sa women’s, nasa unahan ang Lady Bulldogs matapos paamuin ang Tigresses 4-3 tungo sa 2-0. Magkabuhol ang NU at UE sa second place sa men’s sa 2-1 cards.

Sa unang salang ay dinomina ng Bulldogs ang Tamaraws 5-2 bago naungusan ang Red Warriors 4-3.
Running second sa women’s ang Lady Maroons sa 3-1.



