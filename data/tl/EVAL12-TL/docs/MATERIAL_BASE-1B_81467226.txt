
DONASYON PINADEDEPOSITO SA ACCOUNT NG OPISYAL

TAMA nga bang ipa-deposit sa isang pribadong account ang perang ido-donate ng mga empleyado para sa mga biktima ng super typhoon na Yolanda?
Sinasabing ang president ng Department of Agrarian Reform Employees Ass. o DAREA na si Ms. Nanette Pascual, ay nag-initiate na mag-contribute ang mga empleyado ng Department of Agrarian Reform o DAR para sa mga nabiktima ni Yolanda.
Sa isang memorandum No. 380 na ipinalabas mula sa tanggapan ni DAR Sec. Virgilio delos Reyes, noong Nobyembre 12 ay nakasaad na lahat ng empleyado ng DAR na gustong tumulong sa mga biktima ni Yolanda ay maaaring maglagak o magdeposito ng kanilang mga donasyon sa Land Bank of the Philippines, sa account ni Justin Vincent La Chica.
Napag-alaman ng Lilyâ€™s Files na ito palang si Justin Vincent La Chica ay Assistant Head Executive ni DAR Sec. Reyes.
Grabeeeeeee, sabihin na nating hindi ito iligal, pero por delicadeza lang naman, bakit kailangang ipa-deposito sa isang private account at bakit sa chief of staff pa ng Secretary?
Binalewala ng DAREA ang nasabing memo dahil wala na raw silang tiwala, dahil ganito rin daw ang nangyari noon sa malupit na bagyong Pablo.
Nagpalabas din daw ng memo na puwede nilang ideposito ang kanilang donasyon para sa mga nabiktima ng bagyong Pablo sa Region 10 sa private account ng kalihim.
Hanggang sa ngayon daw ay wala pang ibinibigay na resibo ang tanggapan ng kalihim sa tanggapan ni Ms. Nanette Pascual ng DAREA kung magkano ang naideposito ng mga empleyado, kung saan napunta ang pera.
Walang report tapos ngayon uulitin na naman nila?
Ang kakapal naman talaga ng mukha ng mga taong pamahalaan ngayon.
Sa halip na tumulong ay walang ibang iniisip kundi kung papaano sila kikita.
DAR Sec. Virgilio delos Reyes, sabihin na nating malinis ang iyong hangarin, sa tingin mo kaya hindi magdududa ang tao sa inyo?
Bakit kailangang ipa!!pasan sa mga empleyado ang donations, bakit tila yata wala akong nabasa o narinig na nagkusa ang DAR na magbigay ng donasyon sa mga biktima ng bagyo gayong malaki naman ang pondo nito.
Apat daw na empleyado ng DAR sa Leyte ang kumpirmadong patay, pero wala man lang kusa ang pamunuan nito na bigyan ng ayuda o tulong ang mga empleyadong nabiktima.



