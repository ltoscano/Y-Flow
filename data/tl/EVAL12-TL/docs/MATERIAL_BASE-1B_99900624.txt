Fil-Am na si Miss Hawaii, mas may K sa Miss USA!
Deshauna, conceited!
By Jojo Gabinete June 8, 2016 Nadagdagan ang Filipino bashers ni newly-crowned Miss USA 2016 Deshauna Barber nang malaman nila na may Filipino blood si Chelsea Hardin ng Hawaii, ang 1st runner up sa nasabing beauty contest.
Pinaratangan na self-centered at conceited ang army officer at bagong housemate ni Miss Universe Pia Wurtzbach dahil sa kanyang mga ‘over-confident’ na sagot. Para sa bashers ni Barber, mas karapat-dapat manalo si Hardin na hinangaan sa kanyang sagot na “It doesn’t matter what gender. What we need in the United States is someone who represents those of us who don’t feel like we have a voice, those of us who want our voices heard. We need a president to push for what is right, and push for what America really needs,” nang tanungin ng judge na si Laura Brown kung sino kina Donald Trump na former owner ng Miss USA at Hillary Clinton ang iboboto niya sa presidential election sa Amerika sa November 2016. Matunog na boo ang natanggap ni Brown mula sa audience na naniniwala na hindi dapat tinanong si Hardin tungkol sa iboboto nito.
Incidentally, nakabalik na si Pia sa official residence ng Miss Universe at Miss USA sa Manhattan, New York matapos dumalo sa coronation ng Miss USA 2016 sa Las Vegas. Magkasama na sila ni Barber sa condominium unit.



