Thank you! — PNoy By Boyet Jadulco June 21, 2016 Nagpasalamat si Pangulong Benigno ‘Noynoy’ Aquino III sa ibinigay na tiwala sa kanya ng taumbayan kahit sa nalalabing araw ng kanyang termino.
Ito’y matapos lumabas ang survey ng Social Weather Station (SWS) kung saan anim sa bawat 10 Pilipino ang kuntento sa trabaho ni Pangulong Aquino.
Sa Marso 30 hanggang Abril 2 survey ng SWS sa 1,500 respondents sa buong kapuluan, 60% ang satisfied, 14% ang undecided at 26% ang dissatisfied tungo sa net satisfaction rating na +35. Mas mababa ito kumpara sa +39 ng Pangulo noong Disyembre 2015. Sa kabila nito, labis namang nagpapasalamat ang Pangulo sa ibinigay na tiwala sa kanya ng taumbayan.



