Pamamahagi ng mga alagang hayop sa N. Cotabato nagpapatuloy

October 18, 2016

LUNGSOD NG KIDAPAWAN, North Cotabato, Okt. 18 (PIA)--- Nakatanggap kamakailan ng mga alagang baboy at kambing ang ilang mga magsasaka sa Barangay San.

Mateo, Aleosan at Barangay Bitoka at Barangay Malamote sa Midsayap.

Ito ay dahil sa nagpapatuloy na pagpapatupad ng Animal Dispersal Program ng pamahalaang panlalawigan.

Ayon kay Dr. Rufino Sorupia, Provincial Veterinarian, abot sa 16 na kambing at 96 na mga baboy ang kanilang naipamahagi.

Sinabi ni Dr. Sorupia na ang naturang pamamahagi ay nakapaloob din sa Barangay Empowerment Serbisyong Totoo (BEST) program ng pamahalaang panlalawigan na may layuning mapatatag ang kooperasyon sa pagitan ng mga barangay at ng pamahalaang panlalawigann.

Sa pamamagitan ng Animal Dispersal Program ay naipatutupad ang layunin ng BEST kung saan mismong ang mga opisyales ng barangay ang pumipili ng nais nilang proyekto para sa kanilang mga nasasakupan.

Samantala, patuloy din ang paalaala ng Office of the Provincial Veterinarian (OPVet) sa mga magsasaka na palaging tandaan ang kanilang mga responsibilidad bilang mga benepisyaryo ng programa.

Binigyang- diin naman ni Governor Emmylou Mendoza na lalo pang palalakasin ng kanyang administrasyon ang Animal Dispersal Program gayong malaking bilang ng mga magsasaka sa probinsya ang lubos na nangangailangan at nakikinabang nito.

(SJDuerme-PIA12/JSta.
Cruz-NorthCot Media Center)



