
‘DIYOS ANAK’ NG MAKATI AT PARAK TULAK SA PANGARAP

ANG gate sa Banyan at McKinley roads na daanan ng mga residente ng “Forbes Park at Dasmariñas Village sa Makati ay sarado sa mga motorista paglagpas ng alas-10 ng gabi bilang bahagi ng kanilang “security measures.”
Kaya maging mga senador, kongresista at mayayamang nakatira rito ay sumusunod lahat sa nasabing patakaran. Ngunit hindi ang diyos ng Makati!
Tumpak, parekoy, si Makati Mayor Junjun Binay na kapatid nina Rep. Abegail Binay at Sen. Nancy Binay at anak ni Vice President Jojo Binay ay dumaan noong isang gabi ng lagpas na sa ipinagbabawal na oras.
Sa takot ng mga sekyu na masibak sa tungkulin kung hindi ipatutupad ang nasabing patakaran, kaya hindi nila itinaas ang barikadang bakal upang hindi makaraan ang convoy ni prinsipe Binay, ang diyos anak ng Makati!
Sa kanilang ginawa, kaagad dinampot ng pulis ang kawawang mga sekyu! Ang palusot ni Makati COP S/Supt. Manuel Lucban, sinuri lang nila kung lehitimo ang mga dokumento ng tatlong sekyu.
King-inang palusot mo na ‘yan, kernel, may PNP unit para sa trabahong ‘yan! At kung sakali mang susuriin nga ninyo dahil hindi pinaraan ang inyong diyos anak, bakit kailangang alisin sila sa kanilang pwesto?
Nariyan si Toto Lacson na gambling lord ng Makati, bakit hindi ‘yan ang hulihin mo? Tangna! Ang resulta, parekoy? Ang kawawang mga sekyu pa ang pinahingi ng tawad! Ganyan kasalbahe itong diyos anak ng Makati. Hindi ko iboboto ang tatay mo! Gago!
-o0o-
WALANG tigil ang bentahan ng iligal na droga sa Pangarap Village, Caloocan City dahil sa ilang kadahilanan.
Una, naghahabol ng malaking kita ang “utak” ng nasabing droga para maging bongga ang Pasko ng kanyang pamilya at ng kanyang mga tulak.
Pangalawa, sinasamantala nila ang panahon ngayon kung saan may laman ang bulsa ng mga tao.
Pangatlo at higit sa lahat, walang may lakas ng loob na isuplong man lang ang nasabing iligal na gawain dahil pulis mismo ang utak nito!
Ayon sa ating tawiwit, isang SP01 Escalona na naka-assign sa QCPD Station 4 ang utak ng malawakang bentahan ng droga sa lugar. Alam kaya ito ng kanyang hepe na si Supt. Norberto Babagay?
Siyanga pala, Caloocan COP S/Supt. Bernard Tambaoan, hindi mo ba kayang sikwatin itong pulis-QCPD na naghahasik ng lagim sa iyong erya?
Tawagan mo ako, kernel, at idedetalye ko sa iyo ang operasyon ng hinayupak na ito!



