Limang sunod sa Ateneo By Elech Dawa SSeptember 17, 2016
Malinis pa rin ang karta ng Ateneo matapos ang pamamayagpag nila nakaraang Sabado sa Small Basketeers Philippines habang ginalusan ng Adamson ang San Beda College-Rizal sa Passerelle Division ng Best Center’s twin tournaments para sa mga bata sa Xavier School gym.
Kinaldag ng Ateneo ang San Sebastian College (2-3), 64-34 pagkatapos ay nakalusot sa Xavier A (4-1), 48-42, para ilista ang pang-limang sunod na panalo sa seven-team Group B ng SBP tournament na binak-apan ng Milo at suportado ng Chris Sports.
Pinagpag naman ng Lourdes School (3-2) ang St.

Mary’s School (0-6), 62-18 habang tinalo ng Marist (3-2) ang SSC-R (2-3), 66-40. Sa Group A, sinikwat ng Claret (1-4) ang first win matapos paluhurin ang Notre Dame (0-5), 45-31, habang pinayuko ng La Salle-Zobel (3-2) ang Xavier-B (2-3), 51-23.
Nagpasiklab din ang Adamson, kinalawit nila ang fourth straight win ng talupan nila ang SBC-Rizal (4-1) para manguna sa Group B ng Passerelle.
Kinurot ng La Salle Greenhills-B (2-3) ang Notre Dame (1-5), 54-48, kinalos naman ng Nazareth School of National university (4-1) ang SSC-R (1-3), 75-57.



