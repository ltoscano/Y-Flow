CLIPPERS TRESE NA; MAVS BELAT SA SPURS
November 23, 2016
LOS ANGELES — Ura-uradang nagdomina ang Los Angeles Clippers saka niyari ang rally ng Toronto Raptors, 123-115 Martes (Manila time) sa 71st NBA 2016-2017 season eliminations sa Staples Center dito.
Sinarado ng Clippers ang first half sa nakakatulig na 16-6 run para tanganan ang 54-45 count sa break. Pagkaraan, naghasik ng bangis sina Blake Griffin at Chris Paul sa comdined 20 sa third para takluban ang 13-point outburst ni Domar DeRozan pa-17-point lead, pero ginapas ng Raptors bench ang gap, 86-91, sa nakakangilong 19-7 blitz sa third at fourth periods.
Palikatan sina JJ Redick at Patrick Pattenson ng three-pointers hanggang sa midway ng fourth quarter para ilapit ang Toronto, 96-100, bago napalawak ulit ng Clippers ang bentahe sa 12, 116-104, sa nalalabing 1:54 sa triple at three-point play ni Paul. Pero umalma pa si Lowry, na naka-14 points sa fourth, para sa last-gasp rally at kumatok ang Raptors sa pagkaiwan na lang ulit sa apat, 115-119, sa 25-second mark, saka sinelyuhan ni Redick ang tagumpay sa krusyal na puntos sa stripe.
Ngumuya sina Griffin at Paul ng 26 points each sa pagkamao sa Clippers, na solo leader na sa league standings sa 13-2 card. Dumikdik si JJ Redick ng 20 na may three triples at nine free throws, habang nakatapos si DeAndre Jordan ng double-double 17 markers at 15 boards at may 9-of-14 buhat sa free throw.
Bigong binalikat ni Lowry ang Raptors, nabalabag sa pangalawang sunod na tagpo at nalaglag sa 8-6, sa 27 points pati ang bakas ni DeRozan na 25. Naka-15, 12 sa first half kasama ang eight rebounds si Jonas Valanciunas.
SAN ANTONIO — Binasura ng San Antonio ang breakout game ni Seth Curry nang maitalilis ng Spurs ang 96-91 decision laban sa Dallas Mavericks sa sixth straight game sa AT&T Center dito.
Nagawa ng Spurs ang minsang naging mainitang rivalry sa fellow Texas team Mavs sa one-sided affair, nanalo sa kanilang huling anim na match-ups at 12 straight sa San Antonio.
Pero kahit wala ang mga stars ng magkabilang panig (Dirk Nowitzki at Deron Williams para sa Dallas, LaMarcus Aldridge at Tony Parker para San Antonio), naging pitpitan ang isang ito dahil sa exploits ni Curry.



