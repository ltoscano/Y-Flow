HIRIT NA!: MMFF 2016
By Arnold Clavio November 27, 2016 Nais kong papurihan ang mga nasa likod ng pagpili ng mga pelikulang mas may kalidad para sa ika-42 Metro Manila Film Festival (MMFF).
Marami sa industriya ng showbiz ang tumutol at nagpahayag ng pagpuna sa naturang desisyon partikular ang ilang mga producer na matagal na rin namang panahon na kumikita tuwing sasapit ang MMFF sa panahon ng Pasko.
Target nila ang mga batang audience sa paghahatid ng mga pelikulang nakakatawa o may halong pantasya. Pero panahon na rin naman nating iangat ang kamalayan ng mga tinatawag na ‘bakya o masa’ sa pamamagitan ng pagpapalabas ng mga pelikulang may malalim na mensahe. Hayaan natin na mag-isip ang manonood at magpasya para maiangat ang kanilang buhay.
Habambuhay na lamang ba natin na isusubo sa kanila ang mga pelikulang layon lang magpatawa?

Lalo na nitong mga huling taon, pinasukan pa ng mga komersyal ang plot ng pelikula.
Tuwing magpa-Pasko, karamihan sa naglalaban sa takilya ay hinahaluan ng mga sikat na kabataang artista. Isasama sa istoryang katatakutan o kabaklaan (paumanhin sa termino).
Pinanood ko ang trailer ng ilang pelikulang kalahok sa MMFF 2016 at ako mismo ay napahanga sa ganda ng pagkakagawa.

Bigyan natin ng panahon at pagkakataong ito ay mapanood.
Kung ang mga banyaga ay humahanga sa pelikulang gawang Pilipino, panahon na ring suportahan natin sila.
Ang mga napili ay; 1. Ted Boborol’s Vince and Kath and James, 2. Jun Robles Lana’s Die Beautiful, 3. Erik Matti’s Seklusyon, 4. Arturo San Agustin and Real Florido’s Kabisera 5. Baby Ruth Villarama’s Sunday Beauty Queens 6.

Marlon Rivera’s Ang Babae sa Septic Tank 2: #ForeverIsNotEnough, 7. Alvin Yapan’s Oro at 8. Avid Liongoren’s Saving Sally.
Narito ang pahapyaw na silip sa ilan sa kanila.

‘Sunday Beauty Queen’ A film by Baby Ruth Villarama – tungkol sa OFW sa Hong Kong at ang naging beauty pageant nila doon – ang pagtitipon nila tuwing Linggo ang kanilang kasiyahan sa mga pagsubok ng pagtatrabaho sa labas ng bansa. – “if the Philippine government will stop all those helpers going out of the country, the world will be in big trouble!” – producers of Heneral Luna, Tuko Film Production/Buchi Boy Films
‘Seklusyon’ – Reality Entertainment an Erik Matti Film – isang pari na nag-iimbestiga sa mga himalang nararanasan ng isang bata, na si Anghela Sta. Ana, na umano’y nasa maling pangangalaga ni Madre Cecilia – para sa kaligtasan ng batang si Anghela, dinala siya ni Madre Cecilia sa isang tagong lugar kung saan nag-aaral at nagsasanay ang ilang deakono, mga kandidato sa pagpapari. – pero ang pagdating ng dalawa sa lugar na iyon ay lalo lamang nagpalakas sa puwersa ng kadiliman ‘Vince, Kath & James’ – Star Cinema – mula sa Breakout Textserye directed by Theodore Boborol – iikot ang istorya sa karanasan ng mga kabataan – mula sa pagkakaroon ng crush, panliligaw thru text, ang unang pagkikita, pag-asa’t kabiguan at love triangle. – ipapakita na papaano kung ang tulay ay unti-unti na ring nahuhulog ang loob sa nililigawan ng kanyang kaibigan ‘Die Beautiful’ – direksyon ni Jun Robles Lana – pinagbibidahan ni Paolo Ballesteros – tungkol sa mga hamon sa buhay ng isang bading na mahilig sumali sa mga beauty pageant – kinilala na ang galing sa pag-arte ni Paolo kamakailan sa isa ring film festival sa Japan
‘Ang Babae Sa Septic Tank 2’ – itutuloy ang magaling na pagganap ni Eugene Domingo as Eugene Domingo mula sa nauna nitong bersyon – muling ipapakita ang mga hamon na hinaharap sa paggawa ng isang pelikula – mula sa pagpili ng karakter at script hanggang sa pakikialam ng bidang babae – direksyon ni Marlon Rivera
Mabuhay ang pelikulang Pilipino.



