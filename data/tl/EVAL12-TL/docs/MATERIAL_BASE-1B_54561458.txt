Snooky, gustong sampal-sampalin sina Maricel at Dina!
Regine, walang diva attitude!
By Ruel Mendoza June 12, 2016
Maraming pumupuri kay Snooky Serna sa husay ng kanyang pagganap bilang kontrabida sa Poor Señorita. Natutuwa nga ang veteran actress dahil ginagawa naman daw niya ang kanyang best para mabigyan niya ng kakaibang character ang role niya as Deborah.
“Kina-career ko na itong maging kontrabida talaga. Let’s face it, tapos na ang panahon na kami ang bida. It’s time to let other people take the spotlight. We had our time at nagpapasalamat na lang ako na kinukuha pa rin nila ako for projects like this.
“Ako naman, hindi ako naging choosy sa mga binibigay na trabaho sa akin.

Basta trabaho, sige gawin natin. Para na rin sa dahilan na meron akong ginagawa at pinagkakakitaan natin,” sabi pa ni Snooky. Open si Snooky sa possibility na makatrabaho niya ulit ang kanyang kasabayan sa Regal Films na sina Maricel Soriano at Dina Bonnevie. Silang tatlo nga ang original na Underage Girls at mga kauna-unahang mga Regal Babies.
“I miss working with both Dina and Marya. Lalo na si Marya because during our Regal days, ako ‘yung pinakabunso. Si Marya ang laging nagtatanggol sa akin noon.
“Kaya I would be happy kung sakaling magkaroon kami ng project together. I wouldn’t mind being kontrabida to Marya or to Dina.
“Sinabi ko nga, ‘di ba? Ikaka-career ko na itong pagiging kontrabida. Gusto ko maging parang si Ms. Celia Rodriguez.

Kontrabida na may class.”
Well, magiging chance nga ni Snooky ‘yon na sampal-sampalin sina Maricel at Dina, once na siya nga ang maging kontrabida sa kanila.
Anyway, wala nga raw siyang maipintas sa bida ng Poor Señorita na si Regine Velasquez-Alcasid dahil napakabait na tao raw nito.
“Hindi dahil sa katrabaho si Regine pero sa totoo lang napakabait na tao niya.

“Alam nating lahat na she’s Regine Velasquez pero wala siyang diva attitude.

Very down-to-earth na tao. Kaya lahat kami rito, excited na makaeksena siya parati,” saad pa ni Snooky.



