
351st Naval Reserve Command, nagsagawa ng gift giving activity sa Romblon

February 26, 2016 Dinnes M. Manzo

STA. MARIA, Romblon, Peb 26 (PIA) --- Ang mga miyembro ng 351st Naval Reserve Command ay nagsagawa kamakailan ng gift giving activity sa Talamban Elementary School, Bgy. San Isidro, Sta. Maria, Romblon. Limampuâ€™t pitong mga bata mula Grade 1 hanggang Grade 4 ang nabigyan ng grocery items, tsinelas at papel na mapapakinabangan ng mga ito sa pagpasok sa paaralan. Laking pasasalamat ni Parents Teachers and Community Association (PTCA) President Arsenio Santillan sa pamunuan ng 351st Naval Reserve Command dahil sa pagkakaloob nito ng mga regalo sa mga batang mag-aaral. Aniya, ito ang kauna-unahang gift giving activity na ginawa sa nasabing eskwelahan sapagkat malayo ng kanilang barangay sa kabayanan. Malugod na nagpasalamat ang mga magulang ng mga bata sa tulong na iniabot ng naturang grupo.(PJF/PIA-IVB/Romblon)



