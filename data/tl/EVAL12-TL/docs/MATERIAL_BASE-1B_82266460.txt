Hwag Patanga-tanga

Hwag Patanga-tanga (Lk. 21: 5-11) Mag-ingat para di madaya!

Pag namamalengke, tingnan dapat ang binibili kung okay pa at baka expired na o kaya ay bilasa na o kaya ay kung sa timbang o baka imitation lang. Pag sumakay ng taxi tingnan ang metro at baka masyadong mabilis o baka kung saan saan idaan ng driver. Pag pumunta sa mga opisina alamin ang mga proseso at baka paikot-ikutin habang naghihintay ng padulas.

Hwag agad magtiwala sa mga taong maganda o gwapo. Baka yan ay manloloko at guguluhin lang ang buhay mo. Paaasahin ka sa wala. Paiiyakin ka lang at iiwang may sugat ang puso mo. Noong minsan na ako ay umalis binigyan ako ng paalala ng kaibigan ko. Sabi niya: “Hwag kang patanga-tanga doon at baka ikaw ay maligaw!" Si Hesus may paalala din: “Mag-ingat kayo at baka kayo madaya.” Si Hesus ay muling darating ngunit bago siya dumating marami ang magpapakilala na sila na si Hesus. Marami ang gagamit sa pangalan ni Hesus para sa pansariling kapakanan. Marami ang aangkin sa katauhan niya upang mailigaw ang marami. Kaya nga maganda ang paalala nah wag magpadaya upang di mailigaw. Alamin ang pananampalataya. Magbasa ng bibliya. Magtanong sa mga nakakaalam ng pananampalataya. Pag-aralan ang nakagisnang uri ng pagsamba. Magkaroon ng personal na relasyon kay Hesus. Hwag patanga-tanga!



