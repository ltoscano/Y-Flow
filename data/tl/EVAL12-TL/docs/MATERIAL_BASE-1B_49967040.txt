
Tamang pamamahala sa irigasyon, itinuro sa mga magsasaka ng Paluan, OccMin

April 01, 2016

PALUAN, Occidental Mindoro, Abr 1 (PIA) – Isinagawa ng Paluan Municipal Agriculturists Office at ng Philippine Rice Research Institute (PhilRice) ang pagtuturo sa tamang pamamahala ng patubig sa may 70 kasapi ng Paluan Irrigators Association (PIA) kamakailan. Layunin ng naturang aktibad na maibahagi sa bawat isang miyembro ng PIA ang pagtitipid sa tubig at tamang pag gamit ng irigasyon upang mapakinabangan ng lahatlalo na ngayong panahon ng El Niño. Ayon kay Municipal Agriculturist Fely Agos, napakalaking tulong ng irigasyong itinayo ng Department of Agriculture sa ilalim ng Infrastructure for Rural Enhancement Program noong 2010. Tumaas na ang bilang ng lupang napapatubigan ng irigasyon sa 309 na ektarya, kumpara sa 14 na ektarya noong wala pa ang nasabing irigasyon. Ang pagsasaka ay isa sa pangunahing pangkabuhayan ng mga mamayan ng Paluan kung saan palay, sibuyas at iba pang high valued crops ang itinatanim ng mga magsasaka dito. (VND/PIA 4B/Occ Min)



