
Komedyante nagwala sa resto

ANO ba ang nangyayari rito kay Archie Alemania? Ayon sa ABS-CBN News, kamakailan daw ay umeksena ito sa isang restaurant sa Quezon City madaling-araw nang nakaraang Linggo.
Nagulat daw ang lahat sa biglaang pagpasok ni Archie na naka-pants lang daw at ang katawan ay punong-puno ng putik. Dire-diretso raw ito sa kusina habang sinasabi nitong may taong gustong pumatay sa kanya. Marahil naghahanap ito ng kutsilyo na pwedeng maging armas niya kaya sa kitchen ito pumasok.
Tinatanong daw ito ng staff ng resto kung sino ang gustong pumatay sa kanya wala naman itong maituro. Ayon naman sa tsismis, pulang-pula raw ang mga mata nito. Pero hindi naman binanggit sa balita kung lango ito sa alak o sa ibang bagay.
Nang dumating daw ang mga pulis ay pinosasan ito dahil sa pagwawala. Dinala siya sa hospital para patingnan sa doktor. Gusto sana ng otoridad na kunan siya ng medico legal ngunit ayaw daw sabihin ng aktor ang nangyari sa kanya at ayaw din nitong pumirma.
Sa programang The Buzz nina Tito Boy (Abunda), nalaman nila sa logbook ng hospital na dinala ito roon at around 12:15 a.m. at umalis nang 2:10 a.m.
Tumungo rin ang staff ng show sa police station at napag-alaman nilang nagpa-blotter pala ang opisyal ng resto laban sa aktor dahil sa pambubulabog nito. Pero nagkaayos naman daw agad ang magkabilang panig.
Posibleng ang dahilan daw ng pagkaaning-aning ni Alemania ay ang pakikipag-break sa kanya ng kanyang matagal nang syotang si Krista Jareno.
Well, ano kaya ang masasabi ng ex-live-in partner ni Archie na si Mickey Ferriols?
***
JERICHO ROSALES BUMALIK SA PINAGMULAN
Pagkatapos na mag-hit ang releseryeng The Legal Wife, napag-isip-sip ni Jerico Rosales na bumalik sa ABS CBN’s talent management arm na Star Magic matapos na umalis sa Manila Genesis, ang talent agency na pag-aari ng misis ni Gary Valenciano na si Angeli Pangilinan.
10 years na hinulma at hinasa ang talent ni Jericho ng Star Magic bago ito lumayas para lumipat sa pangangalaga nina Gary at misis nito dahil sa ilusyon noon ng aktor na maging isang sikat na singer.
Infairness sa talent management ni Angeli, nagawa nilang maging magaling na singer si Echo, at maging sosyal. In fact, natuto itong magsalita ng English sa kabila ng hindi naman ito nakatapos ng pag-aaral. Iyon nga lamang, nakalimutan ng aktor ang magsanay ng pagsasayaw. Sayang hindi niya nakuha ang galing nit Gary V. sa pagkendeng, este, pag-indak.
Wala naman daw naging problema sa pag-alis ni Echo. Eh, kung komontra ang asawa ni Valenciano at kinalaban nito ang Star…patay ang career ng mister niya sa Kapamilya. ‘Yun na!
***
For comment, suggestion & news feed, text me at #09234703506/#09074582883 or email at kuya_abepaul@yahoo.com. Please listen to DWIZ’s Star na Star program from 1:30-2:30 p.m, Monday to Friday. Mabalos! PAPAK!/Abe Paulite



