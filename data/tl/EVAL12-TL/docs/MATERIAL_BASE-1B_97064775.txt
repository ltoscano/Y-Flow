‘TOPAK NI NOYNOY’

“POLITICAL PROSTITUTE” ang ibinansag ni Victor Corpuz sa isang senadora dahil sa walang tigil na pamamangka sa iba’t ibang partido.
Ngayon, alam kaya ni Senator Alan Peter Cayetano na “political callboy” naman ang tawag sa kanya ng marami dahil sa kanyang trapong-trapong pamumulitika?
Noong 2010 presidential campaign, hayagang sinabi ni Cayetano na ang Liberal Party (LP) raw at ang kandidato nitong si Sen. Noynoy Aquino ang nasa likod ng mga paninira sa manok nila sa Nacionalista Party na si Sen. Manny Villar.
“Ang gumagawa nito ay tinatawag na TOPAK ni Noynoy,” ang sabi noon ni Cayetano sa isang press conference ng mga Nacionalista.
“Ano ‘yung TOPAK ni Noynoy?
Ito po ‘yung Trapo, Oportunista at Kamag-Anak, Inc. na pumapaligid kay Noynoy Aquino,” dagdag pa ni Cayetano, na ang pinapatungkulan sa Kamag-Anak Inc. ay ang Aquino at Cojuangco families.
Ayon kay Cayetano, isa si Budget Secretary at LP stalwart Butch Abad sa mga “TOPAK ni Noynoy” na nagpakalat daw ng tsismis na secret candidate ni Gloria Macapagal-Arroyo si Villar.
Kiss of death ang anointment ni GMA noon kung kaya ngitngit na ngitngit si Cayetano na ma-associate si Villar sa noon ay outgoing President.
Pero bago magkalimutan, kung ang battlecry ni Cayetano noong 2010 ay “TOPAK ni Noynoy”, sino naman kaya ang nagpakalat ng report kuno ng Ateneo na nagsabing may “psycho” o “topak” issues ang noon ay LP presidential bet na si Noynoy?
Hindi ba one plus one lang para makuha ang sagot sa tanong na iyan?
Ngayon ay panay ang pagmamagaling ni Cayetano sa administrasyon sa hatchet job na isinasagawa nila laban kay Vice-President Jojo Binay.
Huwag lang pakasisiguro si Senator Cayetano na nakalimutan na ni PNoy ang “TOPAK ni Noynoy” line ng magiting na mambubutas, este, mambabatas, ng Taguig.
Napansin n’yo ba?
Si Cayetano ang panay ang banat kay PNoy noong 2010 at siya naman ang panay ang birada kay VP Binay ngayon habang papalapit ang 2016 presidential election?
For sure, kakambyo na naman si Mr. Alan Peter “TOPAK ni Noynoy” Cayetano oras na manalong presidente si Binay.
Proven na ang track record niya e. KANTO’T SULOK/NATS TABOY



