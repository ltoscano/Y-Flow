Lady Bulldogs abante sa ASEAN University final July 17, 2016
Sumandal ang National University sa hot shooting nina Afril Bernardino, Gemma Miranda at Ria Nabalan para talunin ang Indonesia, 65-56, at umabante sa final ng ASEAN University Games, Biyernes sa Singapore.
Ang reigning UAAP champion ay sasagupa kontra Thailand sa gold medal match ngayon, kung saan target ng Lady Bulldogs na makabawi mula sa 78-68 loss sa kamay ng Thais noong Huwebes.
Suportado ng Ever Bilena at hawak ni coach Pat Aquino, ang Lady Bulldogs ay sinimulan ang kampanya sa pamamagitan ng 74-66 win kontra Singapore National Technological U at isinunod ang paggapi sa Malaysian squad, 64-51, noong Miyerkules.



