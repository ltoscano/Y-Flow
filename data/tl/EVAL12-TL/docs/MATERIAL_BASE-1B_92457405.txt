
Pangangalaga sa Kalikasan, tampok sa pagdiriwang ng Children's Month

November 25, 2016

LUNGSOD NG BATANGAS, Nobyembre 25 (PIA) -- Ipinagdiwang ng pamahalaang lungsod ang ika-24 na National Children's Month na may temang â€œIsulong: Kalidad na Edukasyon para sa Lahat ng mga Bata" noong Nobyembre 21 sa Batangas City Coliseum.

Naging sentro ng pagdiriwang ang pagbibigay halaga sa pangangalaga sa kalikasan na layong maipamulat sa mga kabataan na sa kanilang murang edad ay dapat magkaroon ng simpatiya at sariling concern upang ang kalikasan ay huwag tuluyang masira.

Sa mensahe ni Mayor Beverley Rose Dimacuha, na kinatawan ni Planning Officer IV Gigi Godoy ng City Planning and Development Office (CPDO) ang kahalagahan na maipamulat sa mga kabataang na sa kabila ng modernong teknolohiya ay mahalaga na marunong makisalamuha at makipag-kapwa upang mas maging matatag ang isang samahan.

Ayon naman kay City Social Welfare and Development Officer Gng. Mila Espanola, ang mga day care workers ay sumailalim sa pagsasanay upang maitaas ang early childhood care and development sa mga batang kanilang tuturuan.

Kaugnay nito, isinagawa ang Search for Batang Makakalikasan 2016 kung saan naglalayong makalikom ng pondo mula sa paramihan ng recyclable wastes na naibenta para matugunan ang pangangailangan ng mga day care centers sa lungsod,

Ang mga batang mula sa San Jose Sico Day Care Center ang tinanghal na Mr. and Ms. Zero Waste, nakuha naman ng Pallocan East, EBD 1 Day Care Center at Sta.

Rita Karsada Day Care and una, ikalawa at ikatlong puwesto.

Bukod dito, may ilang mga award din ang ibinigay tulad ng Most Indigenous na nakuha ng Talumpok Silangan DCC; Most Simple mula sa Bilogo DCC, Most Elegant Costume sa Balagtas DCC at Most Charming ng Lingap Pangarap.

Hinirang naman na Little Mr. and Miss United Nations 2016 ang mga kinatawan ng Conde Labac DCC na sina Ciara Marasigan at Jheel Eizhen Recaplaza. (GG/BHABY P. DE CASTRO-PIA BATANGAS with reports from Ronna Contreras-PIO Batangas City)



