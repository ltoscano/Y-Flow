P72B coco levy fund bibiyakin sa 3M magsasaka By Aries Cano, Dindo Matining June 18, 2016
Itinuturing na welcome development ni Eastern Samar Rep. Ben Evardone ang desisyon ni President-elect Rodrigo Duterte na ipamahagi ang humigit-kumulang P72 bilyong coco levy fund sa may tatlong milyon na magniniyog.
“I hope he will prioritize the rehabilitation of coconut farmlands destroyed by Yolanda which up to now remain unproductive. The fund should also be used to diversify products in coconut farmlands,” pagkokomento ni Evardone.
Matatandaan na pinakikilos na ni Duterte ang incoming Presidential legal adviser na si Atty. Salvador Panelo para tiyakin na ang multibillion-peso coconut levy funds ay maipamamahagi sa mga benepisyaryong magsasaka.

Sinabi naman ni Senator-elect Francis ‘Kiko’ Pangilinan na kailangang maging maingat ang susunod na administrasyon sa paglabas ng coco levy funds dahil sa ligalidad nito.
Aniya, karamihan sa mga coconut farmes na talagang nag-contribute sa naturang pondo ay mga nangamatay na gayundin ang kanilang mga tagapagmana. Sa kasalukuyan, tinatayang may tatlong milyon ang bilang ng mga coconut farmers sa bansa.
“If the P72 Billion fund is distributed directly to coconut farmers that would mean each farmer would receive some P20,000,” ani Panglinan.
Ang distribusyon ng pondo ay sakop ngayon ng Presidential Decree 1234 na nagbibigay sa Philippine Coconut Authority (PCA) ng kapangyarihan sa paglabas ng pondo nito.



