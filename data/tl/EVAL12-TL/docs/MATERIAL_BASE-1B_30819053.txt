AIR FORCE BAGSAK SA LAOAG By Elech Dawa October 13, 2016
Namigay ng isang set ang Laoag pero nagawa pa ring pabagsakin ang Air Force 20-25, 26-24, 25-21, 26-24 kahapon sa 13th V-League Reinforced Conference sa PhilSports Arena sa Pasig.
Umarangkada si Chi Sart ng 31 excellent sets kasama ang siyam na puntos para tulungan ang Power Smashers na ilista ang 2-1 karta at ipalasap sa Lady Jet Spikers ang pangalawang talo sa tatlong laro.
“We stayed focus,” wika ni Saet. “Sabi ni coach kailangan maging pursigido kami ngayon para manalo,” Nagsanib-puwersa rin sina Open Conference Most Valuable Player Grethcel Soltones, Aiko Urdas at Jema Galanza para ibangon ang Laoag mula sa masaklap na five-set loss kontra Bureau of Customs na pinapangunahan ni volleyball superstar Alyssa Valdez.
Tumikada si Soltones ng 12 kills para sa kanyang 13 points, may 10 markers si Wenneth Eulalio habang sina Urdas at Galanza ay nag-ambag ng nine at seven points, ayon sa pagkakasunod.
Kahit natalo sa huling tatlong sets, ipinaramdam pa rin ng Lady Jet Spikers ang lakas sa laro, hindi sila basta nagpadaig sa second at fourth set.
Kumana si Jocemer Tapic had ng 18 points kasama ang 14 spikes, nagtala si Joy Cases ng 10 para sa Power Smashers na kapareho ng karta ang UP.
Sa Spikers Turf, umiskor ang starters at bench players ng Instituto Estetico Manila para ibaon ang 100 Plus, 25-22, 25-19, 25-23.
Nagsipag-puntusan ang 12 players na sinalang ni head coach Ernesto Balubar para sama-sama nilang itaguyod ang Volley Masters sa pangalawang panalo sa tatlong laro at masolo ang second place ng team standings.



