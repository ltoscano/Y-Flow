
Pagpili ni Pres. Duterte ng gabinete, umani ng papuri kay Gov. Padilla

July 05, 2016 Ben Moses Ebreo

BAYOMBONG, Nueva Vizcaya, July 4 (PIA) – Pinuri ni Governor Carlos Padilla si President Rodrigo Duterte dahil sa pagpili nito ng mga gabinete na malapit sa puso ng mga Novo Vizcayanos. “Dahil sa gabinete ni President Rodrigo Duterte, magiging maganda an gating magiging pakikipag-ugnayan para sa mga proyekto at programang ating ipatutupad sa lalawigan,” pahayag ni Padilla matapos itong manumpa sa provincial capitol kamakailan. Ayon kay Padilla, ang appointment nila secretaries Mark Villar ng Department of Public Works and Highways (DPWH), Gina Lopez ng Department of Environment and Natural Resources (DENR) at Sylvestre Bello III ng Department of Labor and Employment (DOLE) ay malaking tulong sa lalawigan dahil sa mga kinakaharap nitong mga isyu at problema sa mining, Farm to Market Roads at mga tulong pangkabuhayan para sa mga kabataan at organisasyon. Isa sa mga inaasahang aksiyon ni Sec. Gina Lopez, ani Padilla ay ang pagpigil sa renewal ng mining permits ng mga mining companies sa lalawigan gaya ng OcenaGold Philippines Inc. (OGPI) at ang FCF Minerals Corporation. Ang mga ito ay may mining projects sa barangay Didipio sa bayan ng Kasibu at barangay Runruno sa bayan ng Quezon. Dagdag pa ni Padilla na ang pagbibigay ng trabaho at pangkabuhayang proyekto at pagsasaayos at pagpapasemento ng mga FMRs sa lalawigan ay hangad din ng provincial government sa pamamagitan ng programa nitong PRAYERS AND FAITH o acronym para sa mga developmental programs and projects. (ALM/BME/PIA 2-Nueva Vizcaya)



