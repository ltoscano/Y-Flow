China nag-donate ng P95M sa ‘Lawin’ victims By Jun Tadios, Noel Abuel October 26, 2016
Nagbunga na ang magandang relasyon ng Pilipinas at China makaraang magbigay ng P95 milyon ang huli para sa disaster relief sa mga naging biktima ng bagyong Karen at Lawin.
Sa inilabas na kalatas ng Chinese Embassy, ang financial aid ng People’s Republic of China ng P50 milyon at nangakong magdaragdag ng P35 milyon para sa Philippine anti-disaster efforts.
“The Red Cross Society of China will also provide a humanitarian aid of USD 100, 000 to the Philippines. Up to now, the overall amount of aid from the Chinese side is about 90 million Pesos,” ayon sa Chinese embassy. Sinasabing nagparating na rin ng simpatiya at pakikidalamhati si Chinese President Xi Jinping kay Pangulong Rodrigo Duterte noong magkausap ang mga ito sa Beijing noong Oktubre 20 habang nananalasa ang bagyong Lawin sa Pilipinas.
Samantala,lumobo na sa P10.2 bilyon ang lawak ng pinsala sa pananim ng super typhoon Lawin sa Region 2.
Ito ang huling datos na nakalap ng Department of Agriculture (DA) sa paglilibot ni Secretary Manny Piñol sa Hilagang Luzon na hinagupit ng bagyong Lawin.
Dahil dito, inatasan ni Pangulong Rodrigo Duterte si Piñol na madaliin ang pamimigay ng tulong sa mga sinalanta ng bagyo.



