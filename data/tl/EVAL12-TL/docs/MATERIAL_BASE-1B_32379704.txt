Encantadia, tatapatan ng big stars ng ABS-CBN! By Jojo Gabinete June 19, 2016 Magsisimula sa July 2016 ang requel ng Encantadia at ito ang makakatapat ng Ang Probinsyano. Ang Encantadia ang biggest project ng GMA 7 sa 2016 at tatapatan ito ng mga big star ng ABS-CBN na lalabas sa teleserye ni Coco.
Nag-umpisa nang mag-promote ang Encantadia cast ng kanilang upcoming program at una silang nagpakita nang personal sa 3-day ToyCon na ginanap sa SMX Convention Center noong June 10 hanggang June 12.
Sanya, Glaiza, Gabbi at Kylie
Memorable kay Kylie Padilla na gaganap na Amihan sa Encantadia ang pagdalo sa ToyCon dahil kasama ito sa bucket list nila ng kanyang mga kapatid.

“Actually hindi ako napagod. Sobrang matagal ko nang pangarap na maka-attend ng ganitong event so, I feel at home.
“Inikot ko nang buo ang ToyCon. Ako nga lang mag-isa, napagod na ang PA ko. Pangarap namin ito ng mga kapatid ko, sayang wala sila dito. In-enjoy ko na lang din for them,” ang kuwento ni Kylie. 
Tuwang-tuwa naman si Gabbi Garcia dahil sa suporta at mainit na pagtanggap ng Encantadia fanatics sa bagong cast ng telefantasya ng Kapuso Network.
“First ToyCon ito ng Encantadia na we got to face them in our costumes. Nakakatuwa ang pag-embrace ng Encantadiks sa bagong cast ng Encantadia, hindi mo makukuwestyon ang support at loyalty nila.
Ang sarap ng feeling na we got to feel it first hand,” ani Gabbi, ang nagbigay-buhay sa karakter ni Alena na unang ginampanan ni Karylle.



