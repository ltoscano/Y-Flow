MARIKINA RIVER AT 2ND INT’L RIVER SUMMIT

AKALA ng karamihan ay salot ang dulot ng pagbabaha ng ilog. Obvious naman na matinding salot ang idinulot nito noong Ondoy at dalang habagat. Ngunit sinong mag-iisip na meron din palang maganda na puwedeng kalabasan ng pagiging kilala bilang flood-prone?
Actually, maling persepsyon ito dahil mas madalas bahain ang ibang lugar sa Metro Manila at bumabaha lang naman sa Marikina kapag umapaw ang ilog.
Pero mainam na rin pala ‘yon dahil kami ngayon sa Marikina ay tinuturing na “flood experts” ng mga taga-ibang lugar sa Pilipinas, at maging sa ibang bansa.
Actually, una kong narinig kay Engr. Rommel Felipe na hepe ng aming City Transportation Management and Development Office (CTMDO) itong paggamit ng aming “popularidad” para dayuhin kami ng mga “lakbay-aral” na gustong matutunan kung papaano namin i-handle ang mga delubyo at papaano kami mag-cope sa mga disaster.
Eventually, naisip nina Gloria Buenaventura (City Environment Management Office chief) at Julie Borje (Center for Excellence director) kasama ang official ng Environmental Institute ng Miriam College ang pagtatayo ng kauna-unahang River Institute bilang pag-jumpstart ng 2nd International River Summit na gaganapin sa Marikina Convention Center itong darating na Nobyembre.
Inaprubahan kaagad ito ni Mayor Del de Guzman at naglabas ng Executive Order para mapabilis ang pagbuo nito.
Tamang-tama ang timing nito dahil ang daming lugar sa ibang bansa na hindi naman binabaha dati ay lubog sa tubig ngayon. Portugal, America, United Kingdom, China, Australia, etc. So, karamihan sa kanila hindi alam ang gagawin sa ganitong sitwasyon kaya naghahanap sila ng puwedeng matutunan mula sa ibang bansa na sanay na sa ganitong problema.
Eh, bilib na bilib sila sa Marikina dahil maayos ang evacuation at maayos ang emergency response pati na rin ang rehab. Ang bilis daw bumangon
 ng Marikina.
Tuloy, maraming gustong pumunta rito para pag-aralan ang best practices ng Marikina. Kaya’t mainam itong river institute project na ito na isang kolaborasyon ng Marikina at ng Miriam College.
Isa lamang ito sa matututunan ng mga interesado sa River Science. Kung gusto mo pang ma-expose sa case studies at best practices sa buong mundo ay mainam na pumunta kayo sa 2nd IRS 2014 na gaganapin sa Marikina. See you there!



