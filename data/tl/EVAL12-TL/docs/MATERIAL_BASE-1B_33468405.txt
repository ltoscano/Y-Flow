Arellano sa finals, Perpetual hihirit pa
By Elech Dawa October 1, 2016
Humirit ng do-or-die game ang Perpetual Help Altas matapos ikulong ang 87-83 panalo kontra San Beda College Red Lions kahapon sa semifinals ng 92nd NCAA seniors menâ€™s basketball tournament sa Mall of Asia Arena sa Pasay City. Habang hindi na pinakawalan ng Arellano U Chiefs ang pagkakataong mahablot ang final slot, nang durugin ang Mapua Cardinals, 90-80.
Pinasan ni Gab Dagangon ang opensa ng Perpetual kasama ang go-ahead basket para pahabain ang hininga ng Altas at lumakas ang tsansa na sumampa sa finals.
Sumikwat ang pambato ng North Cotabato na si Dagangon ng 11 sa kanyang 27 points sa fourth quarter, sinalpak ang mahalagang dalawang puntos para ilagay ang Perpetual sa unahan, 85-83 may 19.7 na lang sa orasan. Tumikada si Nigerian import Bright Akhuetie ng 15 points at 11 rebounds habang may inambag si Daryl Singontiko na 15 markers para sa Perpetual na haharapin muli ang Red Lions sa Martes.
Bago ang pamatay na tira ni Dagangon, naitabla ng Red Lions ang iskor sa 83-all matapos umiskor si Fil-Am Davon Potts may 1:04 minuto pa sa fourth period.
May pagkakataon sanang makuha ng San Beda ang panalo o magkaroon ng extra period pero nagmintis si AC Soberano sa tres, nakuha ni Keith Pido ang bola para selyuhan ang panalo ng Perpetual matapos ipasok ang dalawang free throws.
Namuno sa opensa para sa San Beda si Robert Bolick na nagtala ng 21, nagdagdag sina Soberano at Arnaud Noah ng 16 at 14 markers ayon sa pagkakasunod



