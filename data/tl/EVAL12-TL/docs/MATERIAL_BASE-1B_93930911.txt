Antipolo atheletes, nakatanggap ng medalya sa Palarong Pambansa

May 13, 2016

LUNGSOD NG ANTIPOLO, Rizal, Mayo 13 (PIA) – Matagumpay na nag-uwi ng mga medalya ang mga Antipoleñong atleta na nakilahok sa Palarong Pambansa sa suporta ng Pamahalaang Lungsod ng Antipolo na ginanap noong April 10-16, 2016 sa Albay Sports and Tourism Complex, Albay Province kung saan nakuha ng CALABARZON ang 2nd rank sa pangkalahatang paligsahan. “Ito po ay patunay lamang kung gaano kagaling at kapursigido ang mga Antipoleño pagdating sa larangan ng palakasan. Hindi pa rin tayo pahuhuli at sisiguraduhin po nating patuloy silang susuportahan sa pamamagitan ng mga pagpapatupad ng mga programang magpapahusay ng kanilang mga kakayahan,” pahayag ni Antipolo City Mayor Jun Ynares. Sa kabuuan, hinakot ng mga manlalarong Antipoleño ang 8 medalya mula sa mga larong basketball, badminton, swimming at taekwondo.

Sasailalim sa isang mahigpit na pagsasanay ang mga manlalarong nagwagi sa palaro upang maging kinatawan ng bansa sa international sports competition.

(ANTIPOLO PIO/PIA-Rizal)



