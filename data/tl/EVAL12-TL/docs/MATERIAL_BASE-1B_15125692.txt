Relief operation sa mga nasalanta ng bagyo sa Romblon, nagpapatuloy pa rin

January 15, 2016

CORCUERA, Romblon, Enero 15 (PIA) --- Nagpapatuloy pa rin ang paghahatid ng mga relief goods sa mga mamamayang nasalanta ng Bagyong Nona sa Corcuera, banton at Concepcion sa lalawigan ng Romblon. Magkakatuwang ang ibaâ€™t ibang ahensiya ng pamahalaan sa paghahatid ng tulong sa mga grabeng sinalanta ng bagyo. Ang Romblon Provincial Government ay nagbigay ng financial assistance sa mga nawalan ng tahanan, naghatid na rin ng kahon-kahong relief goods at food packs ang Department of Social Welfare and Development at nagtungo rin ang mga tauhan ng Department of Agriculture upang magsagawa ng damage assessment sa mga nasalantang pananim. Marami na rin ang naipaayos na bahay na nasira ng bagyo sa pamamagitan ng mga naibibigay na materyales ng National Housing Authority (Nha) at pagtulong sa konstruksiyon nito ng mga miyembro ng Armed Forces of the Philippines (AFP). Ang mga kinatawan ng BFAR 4B ay nagsasagawa nang assessment & validation sa mga bangkang nawasak ng bagyo sa mga apektadong bayan upang mabigyan ng bagong makina at mga fishing nets ang mga fisherfolks na nawalan ng kabuhayan. Nagpahayag ng pasasalamat ang mga pinuno ng lokal na pamahalaan ng Corcuera, Banton at Cocepcion sa patuloy na pagdating ng mga ayuda mula sa sa ibat-ibang ahensiya ng gobyerno, ilang LGUs na nagpadala ng financial support, NGOs at mga pribadong grupo para sa mabilis na pagbangon ng mga residenteng naapektuhan ng nagdaang bagyo.(DM//LBR/PIA-IVB/Romblon)



