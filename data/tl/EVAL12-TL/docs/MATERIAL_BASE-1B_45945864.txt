Pagpigil kay Valdez, susi ng Lady Warriors By Elech Dawa November 16, 2016 Isa sa naging susi ng pagkakapanalo ng Pocari Sweat sa katatapos na Shakey’s V-League Season 13 Reinforced Conference noong Lunes sa Philsports Arena ay ang pagkontrol sa opensa ni volleyball superstar at pambato ng Bureau of Customs na si Alyssa Valdez.
Ayon kay skipper at Finals MVP Michele Gumabao, binantayan lang nila si Valdez para mabawasan ng bahagya ang puwersa ng Transformers.
“I think we just focused on her because she was the one who brought her team up,” saad ni Gumabao. Nalimitahan ng Lady Warriors si 23 -year-old Valdez sa 12 hits sa kanilang three-set win sa opener ng title series at 10 puntos sa game 2.
Dahil sa kababantay ng Lady Warriors kay Valdez na tinanghal na MVP of the Conference at 1st Best Outside Spiker, sa set 1 at set 2 ng Game 2 ay nakaligtas sa kanilang mga mata ang Thai import ng Transformers na si Kanjana Kuthaisong.
Tumikada si Kuthaisong ng season-high 32 points para maka-isa ang BoC sa third frame.
“We focused on defending her (Valdez) that we forgot about Kuthaisong, who played her best game,” pahayag ni Gumabao. “But we found a way to win and the fourth set was a test of character for us.”
Tinarak ng Lady Warriors ang 10 straight matches matapos matalo sa Air Force Jet Spikers sa kanilang opening match.
Nasikwat ng Pocari Sweat ang top seeding sa Final Four matapos dominahin ang import-less UST para iayos ang Finals showdown sa Customs.



