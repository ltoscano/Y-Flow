FOTON TUMIKIM NA NG PANALO By Elech Dawa August 27, 2016
Sumungkit na rin ng panalo ang Foton Pilipinas matapos ang dalawang sunod na kabiguan sa 2016 Sealect Tuna Thailand Volleyball League sa Wi Sommai gymnasium sa Sisaket Province, Thailand kahapon.
Nagtala sina imports Lindsay Stalzer at Ariel Usher ng 27 hits at 14 markers ayon sa pagkakasunod upang tulungan ang Tornadoes na kalusin ang Rangsit University, 25-23, 25-19, 25-20, sa event na ginawang paghahanda ng Foton para sa lalahukan nilang AVC Asian Women’s Club Championship sa Setyembre 3 sa Alonte Sports Center sa Biñan City.
Binigyan din ni Italian coach Fabio Menta sina University of Santo Tomas pair Cherry Rondina at EJ Laure ng quality minutes kasama sina Rhea Dimaculangan, Patty Orendain, Aby Marano at Maika Ortiz. “I did give playing time to Laure and Rondina, our future stars, and I need to see them with the responsibility of winning a game with no ‘outside help,” pahayag ni Menta.
“The team feels strong and motivated. We are not talking anymore about the concept and philosophy of the game like in our first trainings, but we now analyze details and correlations.”
Ayon pa kay Menta tig-isang import lang ang ginamit niya kada set upang makalaro ng matagal ang local netters at bigyan ng kumpiyansa.
“I wanted Filipino players to gain maximum international exposure,” ani Menta.

“So for the first two sets, I played with one import at a time; Stalzer in the first and Usher in the second.”
Yumuko ang Tornadoes sa three-set laban sa home team PEA Sisaket na binandera ang national team members na sina Pleumjit Thinkaow at Nootsara Tomkom at apat na set naman nabigo sa Asian champion Bangkok Glass.
May 1-2 karta ang Foton sa Group A.
Ang top two teams sa Groups A at B ay aabante sa semifinals.

Susunod na makakalaban ng Foton-Pilipinas ang Kasetsart University ngayong umaga, sakaling manalo, lalaban ang tornadoes para sa battle for 5th to 6th places.
“Our enemy tomorrow is waking up at 5:45 am, breakfast at 6:15 am, warm up at 7:15 am and game at 8 am,” wika ni Menta. “But other than that, we will go for the kill.”



