Good news sa BOC

PALAGAY natin eh natutuwa ngayon si Pangulong Noynoy Aquino dahil sa kanyang liderato, unti-unting nababago ang Bureau of Customs.
Sa resulta kasi na inilabas ng Social Weather Survey, lumalabas na nasiyahan ang taumbayan sa performance ng BOC.
Ang positibong ulat ng SWS sa ahensiya ay – sigurado tayo – dahil sa maayos na pamumuno ni Commissioner Ruffy Biazon.
Ang style ng pamamahala ni Biazon ang tila nagbunsod sa BOC employees para magtrabaho na nagresulta ng magagandang accomplishments.
Kaliwa’t kanan ba naman ang mga nasasakoteng droga at smuggled goods sa mga pantalan, eh, talagang babalik ang pagtitiwala ng taumbayan sa BOC.
Ang unang matutuwa sa pinaigting na trabaho ng liderato ni Biazon ay ang mga lehitimong mga mangangalakal, maliliit man o malalaki.
Kumbaga, nagkaroon sila ng kumpiyansa sa mga reporma na pinairal ni Biazon – ayon na rin sa isinusulong na ‘Tuwid na Daan’ ng Pangulo.
‘Di lang ang mamamayan at business, kundi pati ang grupong Government Watch ay natutuwa sa nangyayaring ‘changes’ sa BOC.
Bukod sa napakaraming Juan dela Cruz, ang business sector at ang gov’t watch ay natutuwa sa desisyon ni PNoy na manatili si Biazon sa BOC.
Ilang araw pa nga lang ang nakararaan ay nahuli ng mga tauhan ni Biazon ang smuggled onions na nagkakahalaga ng P14 million.

Ang masasabi lang natin eh, keep up the good work.



