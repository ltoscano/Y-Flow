Push Mo Toh!: JESSY, IPINAKILALA NA NI LUIS KAY ATE VI!
By Glenn Regondola July 22, 2016 Pinag-u-usapan ngayon ang post nang hindi kumpirmadong FB account ng Star For All Seasons na si Vilma Santos ang pagtatagpo nila ni Jessy Mendoza. Ilang larawan nga ang naka-post na nakita ngang magkasama ang dalawa sa hindi malamang okasyon.
Kasama rin nila ang ilang hindi celebrities na halatang nakipag-piktyuran lamang sa kanila. Dahil nga rito, mas lumakas ang bulung-bulungan na more than just friends na ang dalawa.
Kasi nga, ipinakilala na ni Luis Manzano si Jessy sa kanyang dear mother. Kultura na rin kasi natin na kapag ipinakilala na ang isang lalaki ang babae sa kanyang pamilya lalo na sa kanyang magulang, ibig sabihin nito ay may espesyal nang namamagitan sa kanilang dalawa. Sa piktyur ay makikitang sweet-sweetan sina Ate Vi at Jessy.
Although, nature na ni Ate Vi ang maging accommodating sa kahit sinumang tao, iba ang sweetness na ipinapakita niya sa kanyang ‘mamanugangin.’
Halata ring nahihiya pa si Jessy, pero mukhang tina-try naman nito na maging civil sa kanyang future mother-in-law.
Siyempre, dahil sa mga litratong ito, ang talagang ngiti-to-the-max ay si Luis.
Dahil napagsama nga niya ang dalawang babae sa buhay niya ngayon. Kumbaga, isa sa wishes niya ay natupad na.
Pero, ang gusto ngang malaman ng buong bayan ay kung ano ba talaga ang real score nila sa isa’t isa?
Wala pa namang official statement galing sa kanila pero ang sigurado ang mga tao ay nanliligaw talaga si Luis kay Jessy. ‘Yun na!



