PUSH MO TO!: Aiza, nag-ASAP, pero malabo pang makabalik sa ABS-CBN!
By Glenn Regondola August 16, 2016
Sobrang saya ni Aiza Seguerra, na matapos ang halos isang taong suspensyon ay muli siyang nakatuntong sa ASAP stage para mag-perform nitong Linggo. Ito ay para sa tribute sa isa sa pinakadakilang songwriter ng bansa, si Jose Mari Chan.
Kung matatandaan, nakatanggap nga nang pasabi si Aiza mula sa ASAP executives na pansamantala muna siyang hindi magpi-perform sa nasabing Sunday show. Ang dahilan ayon kay Aiza ay may kinalaman sa pagtanggap niya ng proyekto sa GMA, ang Princess In The Palace na sabi nga niya ay hindi naman direktang competitor ng ASAP.
Kahit sa tingin niya ay malabo na siyang makabalik pa sa ASAP, pero hindi nga siya nawalan ng pag-asa. Hangga’t dumating na nga ‘yung time na muli siyang inimbitahan para sa nasabing show, ‘yun nga lang, walang pinost ang singer kung ano ang status niya sa show. Ito ba ay para sa particular number lang, o part-time lang ba siya dun tulad ng ibang singers, o on a regular basis na ba siya?
Sa kanyang IG post, wala siyang nabanggit tungkol dito basta in-express lang niya ang kanyang kasiyahan na muling makita ang kanyang ASAP family at ‘yung first time niyang magsuot ng Barong Tagalog.
Tripleng kaligayahan din ito para sa kanya dahil kaka-appoint pa lang sa kanya bilang Chairman (Undersecretary) ng National Youth Commission, at ang kanyang asawang si Liza Diño bilang Chairperson ng Film Development Council of the Philippines.
Bongacious, devah?
Kaya bagay na bagay sa kanya ang barong na ‘yon, dahil nga sa government position na hawak niya ngayon.



