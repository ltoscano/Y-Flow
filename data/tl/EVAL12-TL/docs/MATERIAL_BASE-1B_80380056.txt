Petron maglilimlim sa top spot By Elech Dawa November 17, 2016
Palalakasin ng Petron ang pagkapit sa top spot habang tangka ng F2 Logistics na siguruhin ang semifinals slot pagharap nila sa magkahiwalay na laban sa Asics Philippine Superliga All-Filipino Conference ngayong araw sa The Arena sa San Juan. Kapit ng Tri-Activ Spikers ang 7-1 karta, nakatoka sa kanila sa main game mamayang gabi ang problemadong Cignal.
May dalawang laro pa sa elimination round ang Cargo Movers pero isang panalo lang ang kailangan nila para masiguro ang sampa sa semis.
Mag-isa sa third ang F2 Logistics tangan ang 5-3 card, makikipagpaluan sila sa wala pang panalong Generika sa first game.
Kagagaling lang ng Cargo Movers sa four-set victory laban sa minantsahan na Foton, 25-15, 23-25, 25-23, 26-24, noong Martes.
Nangalabaw ng 23 puntos si import Hayley Spelman para sa Cargo Movers, tumulong sa opensa sina local netters Abigail Maraño, Ara Galang at Cha Cruz na may 16, 13 at 12 markers ayon sa pagkakahilera.
Entra na sa semifinals ang Petron pero bigay todo pa rin sila sa dalawang natitirang laro.
“Laro lang ng laro kahit No. 1 na, ang importante kasi ‘yung performance namin gumanda pa,” saad ni Petron coach Shaq delos Santos.

Wala nang pag-asa ang Lifesavers dahil 0-8 ang record pero ang HD Spikers ay puwede pang makahirit na pumalo sa susunod na phase, kailangan lang na ipanalo ang apat na natitirang laro.



