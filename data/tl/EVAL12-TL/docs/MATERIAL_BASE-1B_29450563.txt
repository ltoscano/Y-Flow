Mga mag-aaral ng Marcelo H. Del Pilar NHS, pambato ng Gitnang Luzon sa NSPC

February 10, 2016 Vinson F. Concepcion

LUNGSOD NG MALOLOS, Peb.10 (PIA) -- Biyaheng Koronadal ang editorial staff ng “The Republic” ng Marcelo H. del Pilar National High School ngayong buwan upang katawanin ang Gitnang Luzon sa National Schools Press Conference o NSPC. Ayon kay Malolos City Mayor Christian Natividad, itinanghal na Best School Paper ang naturang pahayagan sa katatapos na Regional Schools Press Conference na idinaos sa lungsod ng San Fernando kung saan itinanghal rin ang guro ng paaralaan na si Damaso Educalan bilang Outstanding School Adviser. Kabilang sa mga editorial staff ng “The Republic” sina Ched Rick Gatchalian-Editorial Writer, Shiorie Castro-Lay out Artist, Sherwin Bryan Brosas-Sports Writer, Jhorcy Diamsin,-Photojournalist, Zeri Mari Ian Ramirez-News Writer, Mari Trelecia Santos-Feature Writer at Bianca Villarosa-Editorial Cartoonist. Sa isang programa sa city hall, nangako si Natividad na may nakalaan gantimpala sakaling manalo sila sa NSPC. (CLJD/VFC-PIA 3)



