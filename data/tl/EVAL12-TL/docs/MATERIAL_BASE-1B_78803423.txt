Push Mo Toh!: Iza, ka-level ng Hollywood actress sa Hanoi Intâ€™l FilmFest! By Glenn Regondola November 2, 2016
Proud Pinay din si Iza Calzado na umalis papuntang Hanoi, Vietnam upang i-represent ang ating bansa sa kasalukuyang ginanap na Hanoi International Film Festival 2016 na tatakbo hanggang November 5.
Hindi kami sigurado kung may entry ang ating bansa pero naroon ang batikang aktres bilang part ng jury na mas lalo pa niyang ikinaka-proud.
Biro mo nga naman, isa siya sa mga makikipagpalitan ng opinion, kuru-kuro at ideya sa ibang international filmmakers? Aba. Ibig sabihin nito, malaki ang paggalang sa kanya ng Hanoi International Film Festival Committee para imbitahan siya na maging isang jury. Hindi na nga nakapag-celebrate ng All Saints at All Souls Day dito sa ating bansa pero kahit sinuman siguro ay iga-grab na muna ang opportunity na ito para lamang makadalo sa nasabing prestigious film festival.
Siguro naman ay dumalaw na muna ito sa puntod ng kanyang ama na dating kilalang choreographer bago man ito tumulak pa-Vietnam o kahit sa pagbalik niya ay puwede pa naman siyang dumalaw doon.
For sure, proud din ang kanyang father dear sa achievement na ito ng kanyang anak kahit siya ay nasa langit na.
First time pala niyang maka-attend dito kaya ipinangako ni Iza na gagawin niya ang lahat para maging proud naman sa kanya ang ating mga kababayan na kung beauty and acting prowess din lang naman ang pag-uusapan, tiyak na she can best represent our country.
Ayon sa balita, makakasama ni Iza ang ay Hollywood actress na si Geraldine Chaplain, ang Indian filmmaker na si Adoor Gopalakrishnan at Vietnamese director na si Dao Ba Son at ang famous French director na si Regis Wargnier na minsan nang nag-uwi ng Best Foreign Language trophy sa Academy Awards para sa kanyang pelikula. Anyway, congrats Iza!



