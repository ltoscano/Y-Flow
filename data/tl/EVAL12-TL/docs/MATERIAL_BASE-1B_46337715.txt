Senator-cum-boxer
By Zaldy Perez July 17, 2016 Kahit i-deny ni Senator Manny Pacquiao ang pahayag ni Top Rank promoter Bob Arum na babalik na siya sa pagboboksing, walang naniniwala sa kanya.
Actually, nakakundisyon na ang kaisipan ng boxing fans at ang inaabangan na lamang ay kung sino ang makakalaban niya sa comeback fight at kung kailan ito mangyayari.
Bagamaâ€™t sinabi ni Pacquiao na hindi totoo na magli-leave of absence siya sa senado para magboksing uli, malinaw ang kanyang pahiwatig na tatapusin na niya ang kanyang pagreretiro Ayon sa kanya, kung babalik siya sa boksing, sisiguruhin niya na hindi maaabala ang kanyang trabaho sa senado.
Sa interview kay Arum ng The Guardian, sinabi nito na may basbas na si Pacquiao na maghanap ng venue at kanyang makakalaban.
Sa unang inilabas ni Arum na date na Oct. 15 ay balitang ipinabago ito ng senator-cum-boxer, kaya tila Oct. 29 o Nov. 5 na ang bagong petsa.
Tungkol naman sa posibleng makalaban ni senator Pacquiao, marami ang nakapila tulad nina Terence Crawford, Danny Garcia, Keith Thurman, Shawn Porter at Kelly Brook.
Pero kung ang nakaraang pahayag ni Arum ang pagbabatayan , tila may bentahe si Crawford na sasagupain ang Ukrainian fighter Viktor Postol sa susunod na linggo sa MGM Grand.
Sinabi ni Arum, sinuman ang manalo sa Crawford-Postol fight ang magiging pangunahing kandidato na kakalabanin ni Pacquiao.
Si Postol ang paboritong ini-ensayo ng legendary trainer na si Freddie Roach sa ngayon.

Pero inamin ni Roach na kung mangyari na si Postol nga ang mapili ni Pacquiao na sagupain, nasa senador ang kanyang loyalty.
15 years nang magkasama sina Pacquiao at Roach at ama at anak na ang kanilang turingan.



