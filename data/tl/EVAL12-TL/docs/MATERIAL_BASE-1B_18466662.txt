Suspensyon kay mayor, na-TRO By Juliet de Loza-Cudia October 9, 2016 Makakapanungkulan pa rin sa munisipyo ang kontrobersiyal na si Cagayan de Oro City Mayor Oscar Moreno.
Sa kabila umano na patapos na ang dalawang buwan na temporary restraining order (TRO) laban sa tatlong buwan na suspension sa Ombudsman dahil sa kasong simple misconduct.
Ayon kay Moreno, kinatigan ng Court of Appeals (CA) ang kanilang petisyon laban sa kasong administratibo na unang inihain ni Puntod Brgy. Kapitan Marvin Beja dahil sa pag-renta ng isang boxing gym na walang pahintulot ng city council sa lungsod. Sa desisyon ng CA na hindi na maaaring patawan ng suspension si Moreno dahil nasa pangalawa na itong termino bilang alkalde sa lungsod.
Una nang naihain ang kasong administratibo bago pa man ang halalan noong Mayo 9 kung saan re-elected si Moreno sa kanyang pangalawang termino.
Gayunman, pinagtibay naman ng CA ang pag-suspinde ng dalawang department heads ni Moreno na sina City Budget officer Atty. Percy Salazar at City Accountant Atty. Beda Joy Elot.



