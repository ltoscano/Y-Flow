Ang ingay mong kaysarap sa tenga*

ni Julian Inah Anunciacion

Pasado hatinggabi na, ngunit para sa mga tagahangang gising na gising pa rin sa Route 196 bar, sapat nang balon ng enerhiya ang yosi, beer, at live na tugtugan ng mga banda.
Nagmistulang eksena sa pelikula ang kumpulan ng mga tao nang magsimulang tumugtog ang Ang Bandang Shirley—isa sa mga grupong suki ng iba’t ibang tugtugan sa Maynila. Sabay-sabay naghiyawan ang nagsisiksikang mga tagasuporta ng banda, lalo na nang tugtugin nila ang isa sa paboritong anthem ng mga umiibig: ang “Nakauwi Na.”
“’Di na kailangang malungkot at umiyak/bumibilis ang ‘yong mundo’t gumagaan.” Nang pakawalan ng banda ang huling ng linya ng kanta, hindi pa rin humupa ang enerhiya ng kanilang mga tagahanga. Wala pang 100 katao ang nasa masikip na silid, ngunit sa mga sandaling iyon, tila Ang Bandang Shirley ang pinakaastig na banda—kahit na pustahan tayo, malamang, hindi mo sila kilala.
Ang hipster mo!
Patunay ang nagsisiksikang audience ng Ang Bandang Shirley na isa sila sa mas kilalang independent bands sa Maynila. Mayroon na silang masusugid na tagasubaybay kumpara sa ibang banda na suwerte na kung may dalawa o tatlong manonood sa mga gigs.
Mas nasasakop ng mga major record labels tulad ng Star Records at Universal Records ang mas malawakang audience kaysa sa mga independent labels tulad ng Number Line Records, Terno Recordings at Wide Eyed Records Manila.
Kasabay ng pagluluksa ng kapwa mga musikero’t tagahanga sa pagkabuwag ng bandang Eraserheads, nang magsama-sama noong 2003 sina Owel Alvero at Selena Salang (mga bokalista), Joe Fontanilla at Ean Aguila (mga gitarista), Jing Gaddi (bahista), at Zig Rabara (drummer) at Kathy Gener(manager).
Katulad ng maraming banda sa kasalukuyang henerasyon, nagsimula ang mga miyembro ng Ang Bandang Shirley bilang mga tagahanga. Pawang mga taga-UP ang miyembro ng banda, na hango ang pangalan sa kantang “Shirley” ng Eraserheads, isang bandang nabuo rin sa UP Diliman.
Karaniwang luklukan ng indie music scene ang mga unibersidad sa Kamaynilaan. Naghahain ang mga unibersidad tulad ng UP ng espasyo para sa mga indie musicians tulad ng UP Fair at iba pang events at gigs na inaayos ng mga organisasyong tulad ng UP Music Circle at UP Underground.
Maliban sa Ang Bandang Shirley, marami ring ibang indie bands ang nagsimulang bilang college students tulad ng Beeeyes at Outerhope ng Ateneo, Wake Up Your Classmate at Mad Hatter Day ng DLS-CSB. Kasalukuyang tagpuan ng indie music ang mga kilalang gig bars sa Kamaynilaan gaya ng Route 196, Saguijo, Freedom Bar, at B-Side.
Maaring hatiin ang Manila indie sa “QC scene” na binubuo ng mga unibersidad sa Quezon City, at “CSB-Taft scene” na sakop ang mga unibersidad sa timog, ayon kay Vincci Santiago ng bandang Imelda mula sa UP Music Circle.
Nabibigyang katangi-tanging karakter ang musika ayon sa kultura ng espasyong naglululan dito.
Indie spirit
Madami mang mga bandang hindi saklaw ng radio o telebisyonang tinatayang mga indie bands, hindi mahahalili sa isang genre ang depinisyon ng indie music. Iba-ibang genre ng musikang indie ang nabubuo ng mga indie bands tulad ng Twin Lobster, Ivan Theory, Urduja, at Hannah+Gabi. Sa katunayan, ito ay ang proseso ng pagbuo at pagpapalaganap ng musikang hindi kasal sa mga major labels.
Dalawang album na ang nailabas na ng Bandang Shirley. Lumabas noong 2008 Themesong, ang una nilang album. Sinundan ito noong 2012 ng “Tama na ang Drama.” Parehong naka-angkop sa tema ng pag-ibig ang dalawang album.
Pinagtalik na impluwensiya ng iba’t ibang genre ang musika ng Ang Bandang Shirley. Ilan sa mga ito ay My Bloody Valentine, The Radio Dept, Death Cab for Cutie, Eraserheads, Sugarfree, Imago at Rivermaya.
Nakapaglabas na ang Ang Bandang Shirley ng dalawang album na umiikot sa tema ng pag-ibig. Ang unang album , Themesong, ay lumabas noong 2008.
“Predominantly western pa din yung influence ng Manila indie,” ayon kay Vincci Santiago.
Ang musika ng Pilipinas, popular man o indie, ay pinaghalong produkto ng iba’t ibang genre ng musikang Kanluranin na kadalasang ukol sa pag-ibig ang tema ang pag-ibig.
Maraming pagkakapareho ang mga kantang lokal at internasyonal. Verse-chorus-verse-bridge-chorus ang kadalasang pagkakasunod-sunod ng mga ito, patungkol sa pag-ibig ang liriko at ginagamitan ang mga ito ng mga tipikal na instrumentong gitara, drums, at bass.
Maliban sa mga nabanggit, kadalasang pareho ang tema ng mga kanta. Nakasentro ito sa indibidwalistikong nosyon ng relasyon ng tao sa sarili, at relasyon nito sa kapwa-tao. Gayunman bibigigyang ng mas maluwag na espasyo ng indie music scene ang mga musikero na galugarin ang di kumbensiyonal na istilong inuubligang pakyawin ng musikang popular.
Maaaring tignan na balintuna na sa ang pamamahagi ng mas malayang musikang ito, hindi mabilisang mahahanap ang mga album ng mga indie bands sa mga regular na record stores.
Indie o hindi?
Maaaring maraming konsepto ng musika ng Kanluran ang katambal ng indie music. Gayunman, natitimplahan ang pagka-Pilipino ang OPM, mainstream man o indie, sa detalye nito na sinasalamin ang kultura ang lugar.
Sa mga awiting ng Ang Bandang Shirley tulad ng “Ang Pag-ibig Alinsunod sa Karanasan ng Isang Pangkaraniwang Jeepney Driver” at “Patintero, Habulan, Larong kalye” naihahambing ang temang pag-ibig na lagi’t laging nasa mga kantang kanluranin man at lokal sa mga metaporang hango sa konspetong orihinal na Pilipino.
Kahit wagas ang impluwensiya ng Kanluran sa OPM, ang Pilipinong panlasang inihahain ng indie music na hindi matitimpla ng ibang uri ng musika ay ang pangunahing nang-aakit ng matatag na audience market.
Dahil hindi tali sa mga prayoridad ng malalaking record labels na ibenta ang musika sa pamamagitan ng pangalan ng musikero, ang indie music ay nagbibigay na pagkakataon na ibenta ang musika sa pamamagitan ng musikang ito mismo, at hindi ng musikero.
Sa nabibigayan ng lantay na pakiramdan ng pagkakaisa sa mga taong kapareho ng hilig sa banda, at kasundo sa taste sa parehong musika na hindi mararamdaman sa mga concert ng ibang popular na musikero.
Kaakibat ng pagpasok ng isang indie fan sa sirkulo ng mga kapwa indie fans ang isang lantay na pakiramdam na hindi mahuhunawa sa ibang concert ng nakasentro sa popular na musikero. Nabibigyan ng pagkakataong makilahok ang indie fan sa iisang sayaw ng kapwa indie fan sa mga bandang parehong tinatangkilik, at sa malayang musikang parehong inaawit.



