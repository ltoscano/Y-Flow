
Juan de la Cruz

Juan de la Cruz (Mt. 6: 1-6) Isang tagpo sa telenobelang Juan de lA Cruz...

Bakit daw hindi nagpapakilala ang tagabantay? Bakit daw kapag ini-interview sa TV yung mga taong natulungan niya ay tila nalilimutan na nila ang mukha nang tagabantay? Kung makikilala nga naman ang tagabantay ay mas maraming hahanga sa kanya, mas lalong magiging tanyag at sikat siya, at titingalain siya nang mga tao. Pero hindi iyon ang dahilan nang tagabantay kung kaya siya tumutulong sa mga tao. Tumutulong siya sapagkat ito ang misyon niya…ang maging tagapagtanggol Nang mga tao. Ginagawa niya ito hindi para sa kanyang sarili pero para sa kabutihan nang marami. Ito rin ang itinuturo ni Hesus. Ang sabi niya: “Mag-ingat na hindi maging pakitang-tao lamang ang inyong mabubuting gawa. Kung ganito ang gagawin n’yo, wala na kayong gantimpala sa inyong Amang nasa Langit.” Yun pala ang dapat na maging dahilan kung bakit tayo gumagawa nang kabutihan. Ang Diyos pala ang dapat na maging dahilan kung bakit tayo tumutulong, kung bakit tayo nagpapakabuti, kung bakit tayo nagpapabait, kung bakit tayo nagiging bahagi Nang buhay nang ibang tao. Hindi pala sapat na gumawa nang kabutihan. Dapat mabuti din ang intensyon nang paggawa nito. Minsan kase ang ginagawa nating kabutihan ay pansarili din lang pala ang dahilan. Gumagawa nang mabuti para makilala at sumikat. Gumagawa nang maganda para makilala. Hindi pala sapat na gumawa nang mabuti. Dapat maganda din ang dahilan.

Kaya nga kung meron tayong gagawin alamin natin kung bakit natin gagawin Ang bagay na ito. Sana ang Diyos ang dahilan kung bakit tayo gumagawa nang mabuti. N.B. We pray that we purify our intentions in all that we do…



