Netizens, nagkagulo sa James-Nadine ‘lovemaking’!
October 27, 2016
Biglang nagkagulo ang fans, netizens ng love team nina James Reid at Nadine Lustre, matapos nilang mapanood ang mainit na eksena ng dawala sa Till I Met You last Tuesday night.
May mga kinilig, pero may mga nag-react at hindi nagustuhan, na kesyo bakit ganun ang eksena, na sa loob pa ng kotse ginawa ng dalawa ang una nilang ‘lovemaking’ na isang bagay raw na hindi magandang tingnan. Hindi naman daw easy girl lang si Nadine, para sa ganung eksena.
Pero siyempre, mas hindi napigilan ng mga manonood nationwide ang kilig at pagkasabik sa pagmamahalang ipinakita nina Iris (Nadine) at Basti (James), kaya naman wagi sila sa national TV rating na 15.9%, higit na mataas kumpara sa katapat nitong programa, na nakakuha lang ng 11.9%, ayon sa Kantar Media.
Naging usap-usapan nga online ang makapigil-hiningang eksena ng dalawa at umani ng mahigit isang milyong tweets sa Twitter, dahilan para maging top trending topic worldwide ang official hashtag ng palabas na #TIMYRunAway.
Ano na nga ba ang mangyayari sa kwento ng pag-iibigan nina Basti at Iris? Maipaglaban pa rin kaya nila ang kanilang pagmamahalan sa kabila ng pagtutol ng mga mahal nila sa buhay? Huwag palampasin ang pamamayani ng tunay na pag-ibig sa Till I Met You, gabi-gabi sa ABS-CBN o sa ABS-CBN HD (SkyCable ch 167).
Para sa past episodes ng programa, mag-log on lamang sa iWanTV o sa skyondemand.com.ph para sa Sky subscribers. Para naman makabili ng exclusive TIMY merchandise, mag-order lamang sa abs-cbnstore.com o pumunta sa branches nito sa ELJ Building, Quezon City o sa 3rd level ng TriNoma Mall.



