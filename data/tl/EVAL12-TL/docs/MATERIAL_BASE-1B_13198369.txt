REVOLUTIONARY GOVERNMENT?

O hayan, postponed daw muna ang mga onorable ng House ni Sonny Belmonte sa pag-imbestiga sa Mamasapano massacre noong Enero 25. Wait na lang daw nila muna ang resulta ng Board of Inquiry (BOI) Talaga lang ha?
Sa Senado, mas namayani ang “executive session” sa pagitan ng mga senador at “sangkot” sa PLAN WOLVERINE na pinakinis sa Oplan Exodus.
Ang dahilan nila, seguridad daw ng bansa? Talaga lang ha?
Habang nagpapahinga ang mga kongresista at lihim na imbestigasyon ng Senado, nawawala naman si G. Benigno Aquino 3rd. Sabi ng kanyang trumpeta, abalang-abalang-abala daw siya sa pakikipagpulong sa kanyang gabinete. Talaga lang ha?
Well, natural na gumawa ng tsubibo’t zarzuela na aksyon ang mga kaalyado ni Aquino. Alam nila, sisiklab anomang oras ang damdamin ng sambayanan kapag nagsabi ng totoo ang mga sangkot sa nangyaring masaker sa Maguindanao.
Ginagawa nilang tanga at bobo ang taumbayan. Maski elementarya na bata, mga zarzuelista’t tagatakip ng kasalanan ni Aquino, alam kung sino ang nag-utos sa operasyon sa Mamasapano. Kaya lider ang tawag, eh.
Kung hindi aprubado ng Commander-In-Chief ang anomang balak na operasyon ng AFP at PNP, wala naman sa kanilang gagalaw. At dahil nagsigalaw, eh, ‘di malinaw, aprubado’t pinayagan sila ng kanilang CIC!
Ito naman si Manang Leila de Lima, matalino pero pilit nagpapakabobo?
Sabi niya kasi, hindi kasama ang PNP sa operational authority ng CIC dahil daw sibilyan sila. Talaga lang ha. Sige, gawin pa ninyo kami na mga tanga!
‘Yung dalawang araw na executive session o investigation ng mga senador, mukhang pirmes na sila sa pagsasalita. Gamit ang classified information o national security, hindi daw pwede isapubliko ang nakakatas nila na impormasyon sa mga sangkot na opisyal ng pulisya at militar.
Halimbawa, yung pag-amin ni Director Napenas sa “loob ng komite” na si suspended at resigned PNP Chief Alan Purisima ang lahat may utos sa operasyon. Na bawat aksyon ni Purisima ay alam ni G. Noynoy Aqui!
Tama na roon. ‘Yung mga isyu ng pagsuporta dapat ng AFP ay mga buntot na lang sa masaker. ‘Yung text brigade attack at komunikasyon Purisima style ay isa rin sa nagpahamak sa SAF 44. Mayroon mang suporta mula sa militar, kung puro cellphone ang gamit, aba, cannot be reached tiyak ang katapat niyan! Palpak!
Sana ay maging totoo at tapat sa bayan ang mga taga SBI o Senate Bureau of Investigation at CIA o Congress Inept in Action sa usapin ng PNP-SAF FALLEN 44. Kapag hindi, tiyak, isusumpa kayo ng kasaysayan! BALETODO/ED VERZOLA



