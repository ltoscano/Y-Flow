Lungsod ng Batangas, pang-18 sa may 'locally-sourced revenues'

January 26, 2016

LUNGSOD NG BATANGAS, Enero 26 (PIA) --Pang-18 ang Batangas City sa top 20 cities na nakapag generate ng locally-sourced revenues noong 2014, ayon sa ulat ng Bureau of Local Government Finance (BLGF) ng Department of Finance. Sa P1.5 bilyong annual regular income (ARI), P910.4 milyon o 59.8 porsyento ay locally-sourced income (LSI), hindi kasama sa ARI ang koleksion mula sa other receipts at special education funds. Base pa rin sa ulat ng nasabing departamento, 75 sa 144 na lungsod sa bansa ang naiiwan ang LSI. Ang kanilang ARI noong 2014 ay mababa sa national average na 30 porsyento ratio ng LSI sa ARI. At 22 sa 75 na lungsod na ito ay high-income class cities. Sinabi ni City Treasurer Maria Teresa Geron, na ito ay nangangahulugan lamang na ang Batangas City ay hindi lubos na dependent sa external sources ng income tulad ng Internal Revenue Allotment (IRA) na bahagi nito ay mula sa PAGCOR at PCSO partikular sa small town lottery at lotto. Ang mga LSI na ito, aniya, ay buhat sa real property tax, tax on business (amusement tax, business tax, franchise tax at tax on delivery trucks and vans), other taxes (community tax, real property transfer tax), regulatory fees (permits and license, registration fees and inspection fees), at service/user charges (clearance and certification fees, garbage fees, parking fees, medical, dental and laboratory fees, at income from economic enterprises kagaya ng market at slaughterhouse operations). Iniulat din ni Geron na ang IRA ng lungsod ngayong 2016 ay P749 milyon, malaki ng P69 milyon sa IRA noong 2015 na nagkakahalaga lamang ng P680.4 milyon. Idiagdag pa ni Geron, na nakapagbayad naman ng delinquent real property tax na P383.8 milyon ang KEPCO Ilijan para sa 33 pag-aari nito matapos isubasta ng City Treasurerâ€™s Office (CTO) noong December 15, 2015.

Itinuturing ng CTO na delinquent ang real property tax kung ito ay hindi nababayaran sa loob ng isang taon. (Angela J. Banuelos, PIO Batangas City/PIA Batangas)



