Mari Paraiba mag-aala-Leila Barros By Elech Dawa July 30, 2016
Natatandaan n’yo pa ba si Leila Barros? Opo, ang Brazilian player na bumighani sa Pinoy volleyball fans noong ‘90s.
Sa darating na Oktubre, isa sa inaabangan ng mga Filipino volleyball fans ang pagdayo muli ng mga Brazilian netters sa Pilipinas.
Nais nilang maibalik ang ala-ala nang masilayan si Barros sa playing court. Tutungo sa Pilipinas ang mga bigating volleyball players para lahukan ang FIVB Women’s Club World Championship sa Mall of Asia Arena.
Wala pa ang final line-up. pero ang sigurado, mabibighani ang mga Pinoy fans kapag nakita nila ang modelong si Maria ‘Mari’ Paraiba.
Hindi papalo ng bola si 29-year-old Paraiba para sa Brazil, dahil naka-lineup siya sa Volero Zurich ng Switzerland. Nag-umpisang maglaro ng volleyball ang magandang si Paraiba noong siya’y 10 taon gulang, tinuruan siya ng kanyang ina ng mga technique sa volleyball hanggang madiskubre ang kanyang talento sa paglalaro.
Nakapaglaro din ng dalawang seasons ang wing spiker na si Mari sa beach volleyball at pagkaraan ng dalawang taon ay bumalik na ito sa regular volleyball.
Nakitaan ng galing ang 5-foot-11 na si Paraiba sa Brazilian Superliga kaya kinuha ang kanyang serbisyo sa unang pagkakataaon na lumaro para sa national team.
Taong 2015, tinulungan ni Paraíba ang Brazil na sikwatin ang gold medal sa South American Games at silver medal sa Pan American Games.

May mga panahon na nahinto siya sa volleyball dahil sa injury pero dahil sa kanyang husay ay marami ang interesadong mga club teams na kumuha sa kanya tuwing babalik siya sa paglalaro.
At alam nyo bang dahil sa angking kagandahan, nalagay pa siya sa over ng Playboy Magazine sa Brazil.



