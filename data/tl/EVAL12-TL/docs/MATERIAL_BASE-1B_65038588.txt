DE LIMA DAWIT SA ‘MATRIX’ NG BILIBID DRUGS — DUTERTE By Aries Cano August 24, 2016 May ilalabas na matrix ang Pangulong Rodrigo Duterte na magbubuyangyang sa papel ni Senador Leila De Lima sa tinatawag na “Muntinlupa Connection” na may kinalaman sa operasyon ng iligal na droga na pinatatakbo sa New Bilibid Prison (NBP).
Sa isang ambush interview sa Malacañang kahapon ng hapon, prangkahang sinabi ng Pangulong Duterte na si De Lima ang pinakamataas na public official sa matrix.
Sinabi ng Pangulo na ilalabas ang matrix ngayong linggong ito. “I will show to you maybe this week the matrix, I am just validating it. Matrix ng Muntinlupa connection. Nandun si De Lima actually.

The matrix show her role there,” anang Pangulong Duterte.
Dinagdag pa ni Pangulong Digong na isa pang dating mataas na opisyal ng Department of Justice (DOJ) official at isang gobernador ang kasama rin sa matrix.
“Ngayon alam ko na, alam na ng lahat. When I go after the matrix malalaman na ninyo.
There is also a governor you know. He is my friend I could not believe it. But nandiyan siya sa revelation, he’s a governor; and an undersecretary,” he said.
Nang usisain ng media kung si Justice Undersecretary Francisco Baraan III ang binabanggit nito na DOJ official ay tumugon ang Presidente ng, “Yes.”
Hindi naman tinukoy ng Pangulo ang pangalan ng isinasangkot na gobernador.



