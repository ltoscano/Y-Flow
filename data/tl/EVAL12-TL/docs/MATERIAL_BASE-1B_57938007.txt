
QCPC induction inisnab ni QC Mayor Herbert Bautista

NOONG nakalipas na Lunes, Nobyembre 19, 2012 ay ginanap ang induction ng mga bagong opisyal ng Quezon City Press Corps sa ground floor ng Quezon City Hall.
Pasado alas 7:00 ng gabi ay hindi pa rin dumating ang hinihintay ng lahat, sina Quezon City Mayor Herbert Bautista, Vice Mayor Joy Belmonte at mga konsehal. Kaya napagpasyahan ng mga opisyal ng QCPC na simulan na ang induction ng mga bagong halal na opisyal total naman ay naroon na si National Press Club (NPC) President Benny Antiporda at ilang NPC Director .
Sa kabila nito ay umasa pa rin ang mga naroong mamamahayag at ng ilang panauhin na tulad nina dating QC Vice Mayor Alice Herrera, na katabi ko sa upuan, dating konsehal na si Jorge Banal at ang singer na si Anthony Castelo, na darating si Bistek o kaya ay si Joy Belmonte o sinomang konsehal.
Pasado alas 9:00 ng gabi ng matapos ang induction ngunit ni anino ni Bistek, Joy at mga konsehal ay hindi nakita sa nasabing pagtitipon. Ayon kay Aldren Cuna, chief of staff ni Bistek, may importanteng appointment daw si Mayor Bautista kaya hindi ito makakarating.
Wowwww, galing ng alibi, hindi na lang kasi magsabi ng totoo, kung darating o hindi.
Bakit kailangang magpaasa pa, eh, tanggap naman ng mga mamamahayag kung darating siya o hindi . Oo nga at sagot ni Bistek ang lahat ng pagkain sa nasabing okasyon, pero iba pa rin ‘yung nakikita siya, lalo na at siya pa naman ang inducting officer, kasama ni NPC Pres. Benny Antiporda.
Naitanong ko tuloy sa aking sarili kung bakit hindi dumating si Mayor Herbert Bautista sa induction ng kanyang “sariling” press corps gayung ginanap ito sa kanyang sariling bahay (City Hall).
Isa pa sa aking ipinagtataka ay kung bakit sa induction ng ibang press corp ay dumarating itong si Bistek ngunit ang induction ng sarili niyang pres corp ay inisnab.
Hmmmmmm, mukha yatang may naaamoy akong hindi maganda rito.
May galit kaya o sama ng loob o kaya ay tampo itong si Bautista sa QCPC Press Corps?
Nagtatanong lang po…
Bagama’t hindi nag bigay ng anu mang pahayag ang presidente ng QCPC na si Rio Araja, ng Manila Standard, at ang ilang opisyales nito ay halata mo sa kanila na masama ang kanilang loob.
Naitanung tuloy ng marami sa mga dumalo kung anu ang dahilan kung bakit binoycot nina Herbert at Joy sampu ng mga konsehal ang induction ng QCPC at kung anu ang sama ng loob ng grupo niMayor sa mga mamamahayag.
Hay naku, malaki na talaga ang ipinag bago ni Bistek magmula ng maging Mayor ito ng QC lalo na ngayon na wala siyang mabigat na kalaban sa pagiging Mayor sa darating na
2013 election.



