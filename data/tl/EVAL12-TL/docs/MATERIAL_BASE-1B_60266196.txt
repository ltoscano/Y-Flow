
MGA SINUNGALING UTOL NG MGA MASISIBA SA PWESTO

SINUNGALING talaga ang mga nasa poder ukol sa Disbursement Acceleration Program.
Sabi nila, parekoy, matagal na nilang inihinto ang DAP at ito pa nga ang isa sa mga pangunahing argumento nila para balewalain na lang ng Supreme Court ang kasong DAP.
Moot and academic, sabi nila, kaya wala nang saysay para gumawa pa ng desisyon ang SC.
Eh, itinuloy pa rin ng SC ang paggawa ng desisyon at nagulat sila sa Malakanyang nang hindi lang 3-point shot ni Sen. TG Guingona ang lumabas na botohan ng mga Hukom kundi 13-0.
Hak, hak, hak!
Pati ang mga batang PNoy na sina Chief Justice Ma. Lourdes Sereno, Associate Justices Bienvenido Reyes at Marvic Leonen, ay kumontra kay PNoy, Inangkupo, trinaydor nila si PNoy?
Hu-hu-hu!
Pero balik tayo, parekoy, sa pagiging sinungaling ng mga nasa Malakanyang.
Sabi ni kargador alyas padyak boy Mar Roxas, dahil sa desisyon, naudlot tuloy ang P2-bilyong proyekto ng Department of Interior and Local Government gaya ng pagbili ng 900 patrol vehicles at halo-halong tulong sa mga local government unit.
Waaaat? Akala ko ba, eh, itinigil na ang DAP.
King-ina, tunay ngang ang isda ay nabibingwit sa sariling bunganga.
Mukhang pinaghalo namang DAP at Priority Development Assistance Fund na parehong tinirador ng SC ang P20B programa na ipinatutupad ng DILG bilang tulong umano sa mga lokal na pamahalaan.
Wala naman umanong problema rito dahil inaprubahan ng mga mambabatas ito.
Hmmmm!
‘Di ba nasa P20B ang taunang halaga ng PDAF noon para sa mga kongresman at P4B para sa mga senador?
King-ina, parekoy, mukhang napaikutan ng mga mambabatas ang mga Hukom ukol sa PDAF sa pagtawag sa bagong PDAF ng Grassroots Participatory Budgeting Process!
Hak-hak-hak!
Sino ang may sabing patay na ang PDAF at DAP, huh?
Tanong pa: para sa halalang 2016 ba ‘yan, Mr. Kargador at Padyak Boy?
GRRRRRRRR! BURDADO/Jun Briones



