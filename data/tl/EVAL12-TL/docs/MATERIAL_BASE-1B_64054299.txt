Water Therapy

GUSTONG magrelaks pero ayaw sumunod sa mga teknik at kung ano-anong seremonyang ibinibida ng kaibigan? Puwes, maeenganyo sa isang paraan ng pagrerelaks at tiyak na magagamit ang teknik na ito.
Ano itong sinasabi ko? Palutang-lutang, hindi sa hangin—kundi sa tubig!
Ang pagpapalutang ay makahahalina sa mga tinatamad o walang pasensiyang matuto ng mga paraan ng pagrerelaks.
Ano ang maaaring idulot ng pagrerelaks na bunga ng paglutang sa tubig? Nakapagpapabawas ng tensyon sa mga masel.
Siguraduhin lamang na:
· Kung sa dagat magpapalutang-lutang ay dapat may kasamang magbabantay. Baka mapalayo at mapunta sa malalim na lugar dahil sa malakas na pag-alon o daloy ng tubig.
· Kaunti ang tao sa tubig o kaunti ang lumalangoy ‘pag nagpalutang-lutang. Sa ganitong paraan, walang gagambala dahil sa pagsanggi o pagbangga.
· Kung sa swimming pool magpapalutang-lutang, mainam na magpatugtog nang malamlam na musika.
· Maaari ring magpalutang-lutang na gamit ay salbabidang kama o life vest.
· Magpahid ng lotion na may sunblock kung gustong magpalutang-lutang na matindi ang sikat ng araw.
· Sundin ang curfew hours ng paggamit ng swimming pool o pagligo sa dagat.
· Hindi inaantok, busog, o nakainom ng alak kung binabalak na magpalutang-lutang.
· Nakasuot ng tamang damit-pampaligo kung binabalak na magpalutang-lutang. Hindi inirerekomendang magsuot ng mga damit na magiging mabigat kapag nabasa ng tubig. MARJORIE DACORO



