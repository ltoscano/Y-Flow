Warriors, Cavaliers nanambak
November 20, 2016
BOSTON — Kumalaykay naman si Klay Thompson ng 28 points, humabi si Kevin Durant ng 23 points at 10 rebounds laban sa team na nalansihan nila nung summer at nagbaon ang Golden State Warriors ng 18 points sa magkasunod sa third quarter upang makalayo’ t tabunan ang Boston Celtics 104-88 dito.
Nagbalumbon lang si Stephen Curry ng 16 points — ang second-fewest sa season – bago nabangko na sa fourth quarter tungo sa pagpader ng Warriors sa sixth straight victory.
Nagkula si Zaza Pachulia ng 12 rebounds at gumalugad si Draymond Green ng eight rebounds at eight assists sa panig pa rin ng Golden State sa tanging dayo nito sa Boston ngayon season.
Sa Cleveland, kumeri si Kyrie Irving ng 25 points at nagbalik si LeBron James sa lineup matapos maupo lang ng isang game, nagbakas ng 21 at nirolyo ng Cleveland Cavaliers ang 104-81 win kontra Detroit Pistons nung Sabado (Manila time) sa 71st NBA 2016-2017 season eliminations game sa Quicklen Loans Arena rito.
Nakatabing si Irving ng 11 of 15 sa field na may sahog na 11 assists, kapos lang ng isa sa career high, sa kanyang 29 minutes.
Medyo humarabas si James, nagpahinga nung Huwebes (Philippine time) sa talo sa Indiana Pacers, ng 9 of 14 shots at naglaro lang muna ng 28 minutes.
Makaraan ang makupad na umpisa na nagpa-timeout kay Cleveland coach Tyronn Lue nang hindi bababa sa two minutes pa lang sa game, nagmando na ang Cavaliers. Umabante ang Cleveland ng 11 sa katapusan ng first quarter, naitatak ang 56-39 lead sa halftime at patuloy pang nagdomina.
Napalobo ng Cleveland bentahe sa 33 points sa fourth quarter, na nagpadiskarte kay Lue na ipagpahinga na lang ang kanyang starters sa entire final period. Walang laban ang defending NBA champions hanggang Miyerkules.



