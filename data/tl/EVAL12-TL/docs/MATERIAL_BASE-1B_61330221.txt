JV: Not guilty, your honor By Bernard Taguinod July 8, 2016
Pawang ‘not guilty’ ang isinagot ng mga dati at kasalukuyang opisyales ng San Juan City sa pangunguna ni dating Mayor at ngayo’y Sen. JV Ejercito sa kasong technical malversation of public funds nang basahan ang mga ito ng sakdal kahapon sa Sandiganbayan.
“Not guilty, your honor,” sagot ni Sen. Ejercito sa harap ng mga mahistrado ng Sandiganbayan Sixth Division na siyang may-hawak sa kanyang kasong technical malversation matapos bumili ng baril na nagkakahalagang P2.1 million noong 2008 gamit ang calamity fund ng siyudad.
Ganito rin ang plea ng mga kasamahang akusado ni Ejercito na sina dating San Juan Vice Mayor Leonardo Celles, mga dating konsehal na sina Edgardo Soriano, Joseph Christopher Torralba Andoni Carballo, Dante Santiago at Grace Pardines, Una na ring sumailalim sa conditional arraignment ang dalawa pang akusado na kinabibilangan ng pinsan ni Ejercito na si Jannah Ejercito-Surla at si dating Vice Mayor Francis Zamora dahil sa kanilang motion to travel kung saan kapwa nagpasok din ang mga ito ng ‘not guilty plea’.
Base sa case information, bumili ang lungsod ng San Juan ng mga high powered firearms noong Pebrero 2008 gamit ang calamity funds kaya kinasuhan ang mga ito.



