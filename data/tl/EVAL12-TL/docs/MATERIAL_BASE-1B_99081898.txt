
Php22.4 milyong halaga ng proyekto ipinagkaloob sa ilang mga barangay sa N.

Cotabato

SSeptember 30, 2016

LUNGSOD NG KIDAPAWAN, North Cotabato, Set. 30 (PIA)--- Abot sa Php22.4 milyong halaga ng mga proyektong pang-imprastraktura ang ipinatupad kamakailan sa sampung mga barangay dito sa lalawigan.

Kabilang sa mga proyektong ito ang sumusunod: Barangay Ginatilan at Barangay Dalingaoen sa Pikit na nakatanggap ng tig-isang covered court na nagkakahalaga ng Php1.7 milyon; mga barangay sa Midsayap na kinabibilangan ng Milaya (solar dryer with stage, board and ring na nagkakahalaga ng P500,000), Kimagango (covered court – Php1.5 milyon) at mga road concreting project naman sa Kiwanan (767 meters-Php6 milyon), Nes (164 meters – Php2 milyon), Lower Katingawan (90 meters-Php1.5 milyon), Bagumba (107 meters-Php1.5 milyon), San Pedro at Poblacion 5 (314 meters-Php3 milyon).

Ayon kay Governor Emmylou Mendoza, patuloy sa pagpapatupad ang pamahalaang panlalawigan ng mga proyektong kinakailangan ng mga mamamayan.

Ang mga ito ay alinsunod pa rin sa adbokasiyang Serbisyong Totoo na may layuning ipadama sa publiko ang presensya ng pamahalaan.

Nagpaabot naman ng pasasalamat ang mga pinuno ng mga benepisyaryong barangay sa proyektong kanilang natanggap. (SJDuerme-PIA12 wit report from JSta.
Cruz-NorthCot Media Center)



