NO MORE HEAT WADE By AFP July 8, 2016
MIAMI — Lilisanin ni Dwyane Wade, three-time NBA champion, ang Miami, upang lumipat sa kanyang hometown Chicago Bulls, matapos ang 13 historic seasons sa Heat.
Ang 34-anyos na free agent ay sinasabing hindi kuntento sa two-year US$40 million deal mula sa Heat na nag-draft sa kanya noong 2003.
Ayon pa sa ulat, na-upset si Wade sa Miami dahil tila may prayoridad ng management na mapapirmang muli si Hassan Whiteside at ang pagtatangkang makuha sana ang serbisyo ni Kevin Durant, na umalis na rin sa Oklahoma City at lilipat na sa Golden State Warriors, ayon sa ulat. Pero, sa lahat ng ulat na ito ay wala pang opisyal, dahil puro verbal terms pa lamang ang nagaganap at makakapagpirma pa lamang ng kontrata ang alinmang NBA clubs sa Huwebes.
Gayunpaman, nagpaalam na si Wade sa mga fans at nagpasalamat na rin sa Miami.
“This was not an easy decision, but I feel I have made the right choice for myself and my family,” lahad ni Wade.
Si Wade ay nakapagbulsa na ng mahigit US$300 million sa kanyang basketball career, kung saan magka-tandem sila ni LeBron James at Chris Bosh nang magkampeon ang Heat noong 2012 at 2013, matapos silang unang makatikim ng kampeonato kasama si Shaquille O’neal noong 2006.
Ayon pa sa ulat, humihingi si Wade ng US$50 million, at ang Bulls ang handang magbigay ng nasabing demand ng Chicago native.
Kung hindi magbabago ang isip ni Wade, makakasama niya sa Bulls sina Rajon Rondo at Jimmy Butler, na sinasabing pipirma rin sa nasabing koponan.



