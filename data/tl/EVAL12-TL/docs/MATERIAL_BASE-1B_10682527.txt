Maja, TOOTHBRUSH lang ang katapat!
By Alwin Ignacio December 3, 2016
MARAMI ang nanalig na pasok sa banga ang onscreen chemistry at acting prowess nina Maja Salvador at Paulo Avelino.
Ang URIAN best actress para sa Thelma at URIAN Best Actor para sa Sayaw ng Dalawang Kaliwang Paa ay reunited and it feels so good sila sa offbeat romantic movie na I’m Drunk, I Love You.
Huli silang magkasama sa dramaseryeng Bridges of Love. Si Salvador, kahit may fair share of broken hearts, never sinasara ang pinto sa pagmamahal.
Pahayag ni Maja, “Ang sarap ma-in love. Ang sarap magmahal. Ang sarap na minahahal ka.
“Bakit mo ila-lock lock off ang puso mo porke nasaktan ka na? Alam mo naman ang love, lalo na ‘pag romantic love, di mo mako-control, masu-surprise ka lagi.
“Lahat naman tayo, laging may mga ginagawang promises na hindi mo na uulitin ang isang bagay pero mauulit mo pa rin kasi nga, in love ka.”
Iba ang take ni Paulo when it comes to romance. Mas mature na, after his much publicized relasyon kina LJ Reyes at KC Concepcion.
Wika ni Avelino, “Well, we are not getting younger.

Alam naman natin na someday, may darating na compatible kayo.
“Na kahit magkaproblema kayo, maayos n’yo. Kasi nga, your love for each other is so strong, it binds you together.
“Na minsan, smooth sailing. Minsan, may tides and waves pero still, you share a bond na love ang anchor kaya sige lang.
“Ang importante, mahal n’yo talaga ang isa’t isa.”
Anong klaseng love ba ang ipapakita sa I Love You, I’m Drunk?
Sagot agad ni Maja, “Tungkol siya sa dalawang college best friends na nagkayayaang mag-one-time big time road trip bago ang kanilang graduation.
“Sa trip na ‘yun, du’n magkakaalaman…
”Single silang dalawa ni Paulo, may chance kaya silang maging sila?
Pilyang sagot ni Maja, “Wala pa naman, siguro pag nalasing kami. Charot! Hahahaha!
”May love scenes bang dapat abangan?
“Kung hindi si Paulo ang makakapareha ko sa love scenes namin, kung meron man, baka
umaga pa lang, sobrang kabadong-kabado na ako,” sey ni Maja.
“Pero ‘yun nga, kasi si Paulo naman. So, ang preparation ko lang is toothbrush.
“Ganu’n lang. Hahahaha.
“Syempre, pinagkakatiwalaan mo naman ‘yung tao. Kasi, alam mo naman na aalagaan ka sa eksena.”
Sabi ni Pau, “Ako, personally takot ako mag-love scene. Not for anything, pero parang ang hirap, eh.
“Parang siyempre, natatakot ka dahil baka mamaya, baka ma-offend mo ‘yung partner mo or anything, pero… ‘yun lang. “Parang pag may love scenes, I try to be as professional as possible.”
Sundot ni Salvador, “At least, wala pa naman tayong naririnig na may nabastos siya. Kasi nga, in fairness naman kay Paulo, aalagaan ka naman niya.”
Nahihiyang inulit ni Avelino, “Takot ako mag-love scene.”
Nangyari na ba sa tunay na buhay nila ‘yung nalasing sila at nagtapat?
Pagtatapat ni Paulo, “Medyo torpe ako, eh. Minsan kailangan ng pampalakas ng loob.
“Kapag medyo intoxicated ka sa alcohol, du’n ka nagiging honest. Malakas ang loob.”
Pabirong hirit ni Maja, “‘Pag may alak, may balak.

Hahahaha! Pag torpe sila, paiinumin natin para magsabi.
“Pero kanya-kanya naman ‘yun. In fairness, sa akin, wala pa ‘kong nakaka-date o nakasama na umamin habang lasing.
“Wala pa naman.”



