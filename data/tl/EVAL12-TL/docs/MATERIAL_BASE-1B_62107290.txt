‘Martial law’ sa Taguig

DAHIL sa Temporary Restraining Order na ipinalabas ng Korte Suprema, hindi na muna maipatutupad ang masalimuot na “anti cybercrime law.”
Pero ibang klase, parekoy, ang kaganapan sa Taguig City.
Dahil sa napakapangit na pagpapatakbo ng Taguig-Pateros District Hospital, may nagpost sa “Facebook” tungkol sa mga kapalpakan nito.
At dahil alam nila ang katotohanan, may 16 na nurse na nagpahayag ng “like.”
‘Yun lang, parekoy, at ‘yun na ang dahilan . . . sinibak sila!
Tingnan n’yo kung hindi masahol pa sa “martial law” ito, para nag-like lang ang mga pobreng nurse ay bigla silang nawalan ng trabaho! Tangna!
Tapos magpapalusot pa ng kung anong anik-anik na katwiran itong si Mayor Laarni Cayetano. Samantalang halata naman talaga na ‘yung pag-like ang tanging dahilan ng pagkakasibak ng kawawang 16 na nurse.
‘Yan po, mga taga-Taguig, ang asal ng inyong mayor!
Siyanga pala, para sa hindi pa nakaaalam, si Mayor Laarni Cayetano ay dating “staff” ng kanyang asawa ngayon na si Sen. Alan Peter Cayetano. Na bumoto rin kaya naipasa ang “anti cybercrime law.”



