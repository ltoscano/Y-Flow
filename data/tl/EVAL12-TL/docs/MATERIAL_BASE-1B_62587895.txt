
DPWH 12 pinalalawak ang drug test sa mga empleyado

August 11, 2016

LUNGSOD NG KORONADAL, South Cotabato, Ago. 11 (PIA) -- Inatasan kamakailan ni DPWH 12 Regional Director Reynaldo Tamayo ang mga District Engineering Office (DEO) sa buong SOCCSKSARGEN Region na magsagawa rin ng mandatory drug test sa kani-kanilang mga kawani.

Ito ay kasunod sa isinagawang mandatory drug test sa mga job order employee at mga budgetary employee sa regional kung saan 6 sa 216 na mga job order employee ang nagpositibo sa iligal na droga.

Kasama ring isinailalim sa drug test ang 70 budgetary employees; lahat ay nag-negatibo.

Nitong Lunes tuluyan nang tinanggal sa trabaho ang anim na mga empleyadong nagpositibo.

Paliwanag ni Director Tamayo, maaaring makabalik sa kanilang trabaho ang mga tinanggal na empleyado kung mapatunayang negatibo sa paggamit sa bawal na gamot sa confirmatory test, subalit diin ng opisyal ang mga empleyado ang kailangang pumunta sa Davao at gumastos para sa confirmatory test.

Kaugnay rito, inatasan na ni Director Tamayo ang mga DEO na magpatupad ng kaparehong hakbang.

Ito aniya ang drug test ay alinsunod sa kampanya ni Pangulong Rodrigo Duterte laban sa iligal na droga at pagseguro sa sa mga kliyente na drug-free ang DPWH 12. (DEDoguiles-PIA 12)



