TAMARAWS UMESKAPO
De La Salle @ 8-0 By Elech Dawa October 10, 2016
Nagsalpak si Monbert Arong ng game-winner para makaeskapo ang Far Eastern University Tamaraws laban sa National University Bulldogs, 57-56 kahapon, habang dumeretso sa 8-0 ang De La Salle matapos talunin ang Adamson U, 86-79 sa UAAP Season LXXIX seniors men’s basketball tournament sa Mall of Asia Arena. Pumektus si Arong para makalusot sa bantay at saka itinarak ang final scores para sa 6-2 karta ng defending champion Tamaraws.
May 3.7 segundo pa ang natira sa orasan pero nagmintis ang long two ni Alfred Aroga sa final possession ng Bulldogs.
Inararo ng Tamaraws ang 11-point deficit para kumpletuhin ang dalawang panalo kontra Bulldogs.
Nagwagi ang FEU sa NU, 78-75, sa first round elimination noong Miyerkules.
“Maganda ‘yung adjustments ng NU nahirapan kami to defend them,” saad ni FEU coach Nash Racela.
Kumampay si Raymar Jose ng 14 points at 12 rebounds para sa FEU habang may 13 puntos si Arong na naglalarong may injury.
Bumira si Aroga 22 points, 13 rebounds at three shots para sa NU na may 4-4 baraha.

Si J-Jay Alejandro na umiskor ng 31 laban sa Tams sa first round ay nagtala lang ng pitong puntos.
Abante lang ng dalawa ang Archers, 81-79, sa huling 1:26 nang humirit ng tres si Kib Montalbo, at nakahinga na nang maluwag ang Taft-based dribblers.
Mga iskor:
FEU 57 – Jose 14, Arong 13, Comboy 7, Trinidad 6, Escoto 5, Dennison 4, Holmqvist 3, Denila 2, Ebona 2, Orizu 1, Tuffin 0, Bayquin 0, Roxas 0
NU 56 – Aroga 22, Diputado R 8, Alejandro 7, Gallego 6, Sinclair 5, Morido 2, Pate 2, Go 2, Salim 1, Rangel 1, Salem 0, Diputado C 0, Mosqueda 0, Yu 0
Quarterscores: 19-19, 30-32, 45-50, 57-56.



