Leni housing czar ni Duterte By Bernard Taguinod, Tina Mendoza July 8, 2016 On the spot ang naging desisyon ni Pangulong Rodrigo Duterte sa pagbibigay ng cabinet post kay Vice President Leni Robredo.
Sa gitna ng panayam kay Pangulong Duterte ng government channel na PTV 4 ay tinanong ang Pangulo ng reporter na si Rocky Nazareno kung balak ba nitong bigyan ng cabinet post si Robredo, ang tugon naman ng Pangulo ay palagi itong tinatanong kaya naman tinanong n’ya ang reporter kung may number s’ya ni Robredo at tawagan ito.
Dahil hindi natawagan ni Ignacio ay si Presidential Secretary Bong Go ang tumawag sa Pangalawang Pangulo at nang kausap na ito ni Pangulong Duterte ay inalok dito ang cabinet post at masayang sagot na “Yes” naman ang tinugon ni Robredo. Salamat Mr.

President
“Nagpapasalamat tayo kay Presidente Rodrigo Duterte na itinalaga tayo bilang Tagapangulo ng Housing and Urban Development Coordinating Council.”
Ito naman ang pahayag ni VP Leni matapos kumpirmahin ng Palasyo ng Malacañang na itinalaga siya sa nasabing ahensya na may kinalaman sa housing program/projects ng gobyerno.
“Mas mapaglilingkuran natin ang ating mga kababayang walang tahanan at maipagpapatuloy natin ang ating pangakong itulak ang kaunlaran at kaginhawaan para sa ating mga kapus-palad na kababayan,” ayon pa kay Robredo.



