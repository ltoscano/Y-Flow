Yasmien, tuloy ang laban
October 23, 2016
SUPER HAPPY si Yasmien Kurdi sa positive feedback at high ratings ng afternoon drama series na Sa Piling Ni Nanay.
Ayon sa Kapuso actress, “Na-appreciate nila ‘yung hard work namin sa show. Lagi ako nagpi-pray na sana, maging successful siya.
“Masyadong affected ang mga tao sa takbo ng story ng show namin. “Maraming salamat po dahil hindi n’yo kami iniiwan at patuloy kayong sumusubaybay sa Sa Piling Ni Nanay.”
Ano ang dapat abangan ng viewers sa character niya?
“Abangan nila kung ano ang mangyayari kay Ysabel na siya ang pinagbibintangan na mastermind sa pagpatay kay Ma’m Matilda (Nova Villa),” napangiting sambit ni Yasmien.
“Magwawagi ba talaga si Scarlet (Katrina Halili) sa mga plano niya?
Mabubunyag pa ba ang sikreto na tinatago ni Scarlet na anak talaga ni Ysabel si Katherine? “Ano ba ang mangyayari sa love story ni Ysabel at Jonas (Mark Herras)? At paano naman si Benedict (Gabby Eigenmann)?”
Bakit kaya nagustuhan ng televiewers ang SPNN?
“I think nagustuhan nila ‘yung palaban si Ysabel, at sabik na sila malaman ni Ysabel na totoong anak niya talaga si Katherine,” sey ni Yasmien.
“Ngunit paano? Base sa reviews sa social media, nagugustuhan nila kapag lumalaban ako kay Scarlet dahil gigil na gigil na sila sa character niya.”



