I KNOW BETTER: Sarah, happy sa buhay niya ngayon!
Erap, mahilig sa beauty pageant!
By Jun Nardo June 18, 2016 Sarah Geronimo Masaya raw si Sarah Geronimo sa paglilinaw ni Boss Vic del Rosario sa media tungkol sa buntis isyu niya. At happy rin daw si Sarah sa buhay nito ngayon.
Ito ang naging pahayag ng Viva honcho matapos magbigay ng pahayag sa isyu tungkol sa girlfriend ni Matteo Guidicelli nang dumalo sa second press presentation ng 2016 Miss Manila sa Bulwagang Villegas sa Manila City Hall.
Gaya sa unang presentation sa Diamond Hotel, present din sina Manila Mayor Joseph Estrada, Jackie Ejercito na Chairperson ng MARE Foundation at ilang opisyal ng city government. Narito ang ilang bahagi ng speech si Mayor Erap at sinabi niya ang rason ng pagbabalik niya ng Miss Manila. “Bawat isa sa kanila ay may taglay na katangian na magbibigay-kulay at karangalan sa ating dakilang lungsod. Lahat sila ay maganda, matalino, masipag at handang tumulong sa kapwa. Mga katangian ng tunay na Manileño.
“But if I were 50 years younger…Wag na lang. Baka kung ano pa ang masabi ko,” parte ng speech ni Mayor.
Bahagi ng 450th year ng City of Manila ang Miss Manila na gaganapin sa June 24 sa PICC.
“This will be the third time we are holding the prestigious beauty pageant. Ilang taon na itong itinigil ng dating administrasyon nang hindi ko po malaman ang kadahilanan.

Matagal nang nagdilim ang Maynila. Mabuti at maliwanag na. Alam ninyo na ang ibig kong sabihin kung bakit madilim,” saad pa niya.
Ayon pa kay Mayor Joseph, may pitak sa puso niya ang pageant.
“In the early 1900, wala pang Miss Manila ay mayroon ng tinatawag na Miss Carnival Queen. This historic pageant related to the mood of early 1920s. Refined, conservative but just as colorful as the pageants we have today.
MAYOR ERAP
“In 1925, ang hinirang na Carnival Queen ay isang magandang dilag na nagngangalang Maria Marcelo. Maganda, matalino, lista at magaling kumanta dahil graduate ng University of the Philippines Conservatory of Music.

“She also happens to be, I’m so lucky to say that she happens to be my mother.

At ‘yan ang tanging dahilan kaya binanggit ko kaninang may pitak sa puso ko ang Miss Manila pageant.
“Magkaisa tayo para sa proyektong ito na naglalayon na ipakita sa buong bansa ang kagandahan at kadakilaan ng ating Lungsod ng Maynila,” pahayag pa ni Mayor Erap.
Sa 33 candidates, karamihan sa kanila ay scholars, dean’s lister at nagtapos ng cum laude sa kanilang eskuwelahan.
Nora-Coco movie, pang-black box lang!
Dumiretso na nga na mapapanood sa black box na produkto ng ABS-CBN ang pelikula nina Nora Aunor at Coco Martin na Padre de Pamilya. Isa ito sa listahan ng mga pelikulang mapapanood once na binili ang produkto ng network.
Si Coco ang producer ng movie at si Direk Adolf Alix, Jr. ang director. Matagal itong itinago sa baul ng mga pelikulang itinengga ng Star Cinema. Hanggang sa mabalitaan ni Direk Adolf na mas nauna pa itong i-release sa Middle East bago sa ating sinehan.
Siyempre contract star si Coco ng Star Cinema at Dos, kaya higit siya ang poprotektahan kesa kay Nora, huh!



