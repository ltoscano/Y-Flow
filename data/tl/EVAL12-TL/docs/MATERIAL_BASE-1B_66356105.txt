Dominasyon sa taekwondo itutuloy ng UST By Elech Dawa October 20, 2016
Misyon ng University of Santo Tomas na panatilihin ang dominasyon sa UAAP Season LXXIX taekwondo tournament na sisipa ngayong araw sa Ateneo Blue Eagle gym.
Sasandalan ng Growling Tigers sa four-day tournament sina veteran internationalists Jocelyn Ninobla at Rodolfo Reyes, Jr. na target ang pangatlong titulo sa nakalipas na apat na taon.
Pangungunahan ni reigning men’s MVP Joaquin Mendoza ang UST na puntirya rin ang 14th title. Muling mapapalaban ang Tigers sa last year’s runner-up University of the East, National University at La Salle na naghahangad din sa nasabing titulo.
Samantala, target naman ng Lady Warriors ang back-to-back titles, pero kailangang salagin ang Tigresses at Lady Archers.
Gigil ang UST na maibalik sa kanila ang korona na napanalunan noong 2013.
Nagpalakas din ang Ateneo, sinama sa kanilang lineup si Asian Taekwondo Championship gold medalist Pauline Lopez.



