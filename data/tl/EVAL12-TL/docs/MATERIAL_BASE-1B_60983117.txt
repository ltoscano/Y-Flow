OWWA-ARMM, wagi sa Ramadhan Inter-Agency Lights and Decor Competition

July 11, 2016

LUNGSOD NG COTABATO, Hul 11 (PIA) – Itinanghal na kampyon ang Overseas Workers Welfare Administration - ARMM (OWWA-ARMM) sa ginawang Ramadhan Inter-Agency Lights and Decor Competition. Sa awarding ceremony na pinangunahan ni ARMM Executive Secretary Atty. Laisa Alamia, tinanggap ng mga empleyado ng OWWA-ARMM ang certificate at cash prize na nagkakahalaga ng P25,000. Ito ay kabilang sa mga inihandang aktibidad ng Office of the Regional Governor at ng Department of Tourism-ARMM para sa selebrasyon ng Ramadhan. Iba’t-ibang ahensya ng gobyerno ang sumali sa naturang patimpalak. Ayon kay OWWA-ARMM Director Amy Crisostomo, ang pagkapanalo nila ay dahil sa pagtutulungan at inisyatibo ng mga empleyado ng OWWA. Bukod dito, mahalaga din aniya na maibahagi nila sa mga kliyente ang diwa ng banal na buwan ng Ramadhan. Ito na ang pangalawang beses na nanalo ang OWWA-ARMM sa nasabing kompetisyon.

(ORVRivera-PIA12)



