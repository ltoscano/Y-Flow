
Tuesday, July 23, 2013

"Gutom na Pilipino, Lumobo sa Gobyerno ni Aquino" - KPML-NCRR

"Gutom na Pilipino, Lumobo sa Gobyerno ni Aquino" - KPML-NCRR

Ulat at mga litratong kuha ni Greg Bituin Jr.

Iyan ang pahayag ng Kongreso ng Pagkakaisa ng mga Maralita ng Lungsod -National Capital Region-Rizal (KPML-NCRR) chapter hinggil sa ikaapat na SONA (State of the Nation Address) ni Pangulong Noynoy Aquino. Sumama ang KPML-NCRR, kasama ang iba't ibang organisasyon, sa pagprotesta sa lansangan dahil para sa mga maralita, hindi nila nararamdaman ang sinasabing inclusive growth na ipinagmamayabang ng pangulo. Ang GNP (Gross National Product) na sinasabing tumaas ay hanggang papel lamang, dahil ang tumaas na GNP ay ang Gutom Na Pilipino.

Sa mga plakard ay makikita ang mga sumusunod na panawagan: (1) Seguridad sa Paninirahan, Ipaglaban!

(2) Seguridad sa Kalusugan, Ipaglaban!

(3) Nasaan ang Pag-unlad sa Edukasyon!

(4) NHA -National Hao Xiao Authority - KKD

Ang KKD ay Koalisyon Kontra Demolisyon, kung saan isa ang KPML sa nagtayo nito.

Narito ang ilang mga larawan ng kanilang pagkilos sa Commonwealth Avenue sa Lungsod Quezon, patungong Batasan Complex. Gayunman, hindi sila nakarating sa Batasan dahil hinarangan na sila ng mga pulis.



