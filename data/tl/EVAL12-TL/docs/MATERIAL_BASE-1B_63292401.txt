James at ina, emotional ang pagkikita sa London!
March 29, 2016
Ni Jojo Gabinete
Para sa mga bloggers at entertainment website writers na mahilig sa copy and paste, Aprilyn Marquinez ang pangalan ng nanay ni James Reid na bumiyahe mula sa Scotland papunta sa London para panoorin sa ExCel ang JaDine concert ng kanyang anak at ng girlfriend nito na si Nadine Lustre.
Aprilyn ang pangalan ang nanay ni James na hindi na ni-research ng mga tamad na blogger at website writers na basta na lang kinopya ang balita mula sa social media accounts ng aktor. Hindi makatarungan na i-bash si Aprilyn ng fans ng kanyang anak na mistaken sa paniniwala na hindi maganda ang relasyon ng mag-ina dahil mismong si James ang nagsabi na mahal na mahal nito ang nanay niya.
Lumaki si James sa piling ng kanyang Australian father pero hindi ito nangangahulugan na estranged sila sa isaâ€™t isa ng kanyang ina.
In fact, pinasasalamatan ni Aprilyn ang ama ni James dahil sa mahusay na pagpapalaki nito sa kanilang anak. Hindi kamukha ni James si Aprilyn na Pilipinang-Pilipina ang itsura pero namana niya ang hilig ng kanyang ina sa pagkanta.
Nang panoorin ni Aprilyn ang London show nina James at Nadine, hindi niya napigilan ang mapaluha. Obviously, napaiyak si Aprilyn dahil sa magandang takbo ng career ni James na hindi itinatanggi ang second chance niya sa showbiz na naging matagumpay dahil sa tulong ni Boss Vic del Rosario ng Viva Films at ng manager niya, si Veronique del Rosario-Corpus ng Viva Artists Agency.



