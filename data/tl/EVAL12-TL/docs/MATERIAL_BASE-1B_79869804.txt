EXTRA-POWER KAY PNOY

IKINANTA na ni Sen. Bong Revilla kung ano talaga ang mga kaganapan sa “impeachment” noon ni dating Supreme Court Chief Justice Renato Corona.
Kung paanong paulit-ulit na pinabulaanan noon ni PNoy ang sikretong pakikialam o panggagapang niya upang tuluyang ipako ng mga senador ang kabaong ni Corona ay unti-unti namang naglilitawan ang kabaligtaran.
Nauna nang ibinulgar ni Sen. Jinggoy Estrada ang ginawang panunuhol ni PNoy sa mga senador gamit ang DAP o Disbursement Acceleration Program para tuluyang ilaglag ng mga senador si Corona.
Ngayon naman ay ikinanta ni Sen. Revilla ang personal na paghatid sa kanya ni Mar Roxas para makausap siya (Revilla) nang masinsinan ni PNoy para “sulsulan” na bumoto kontra kay Corona.
Katunayan, parekoy, binansagan pa ni Revilla itong si DILG Sec. Mar Roxas ng “Boy Pick-up.”
Dito sa “kanta” ni Revilla, lumalabas din na “Boy Sulsol” pala si PNoy!

At maging ang “whistleblower” na si Benhur Luy ay binansagan din ni Revilla na “Boy Pirma!”
Sandali, parekoy, nang inilagda noon ni Benhur Luy aka “Boy Pirma” ang pangalan ni Revilla ay sinang-ayunan naman ito ng senador.
‘Yan ay ayon na rin sa kanyang sulat sa COA na ang nasabing mga pirma ay sa kanya.
Nang sinundo rin si Revilla ni Mar Roxas aka “Boy Pick-up” ay kusang loob naman siyang sumama para makausap ni PNoy. At nang sinulsulan siya ni PNoy aka “Boy Sulsol” na i-convict si Corona ay bukal sa loob niya itong sinunod.
Katunayan, bago bumoto si Revilla sa impeachment ay naglitanya pa muna ito ng kanyang “Kap’s Amazing Stories!”
Ibig sabihin, parekoy, aminado itong si Sen. Revilla na siya rin si “Boy Kunsinte.”
King-ina!
Walang mapagpilian sa inyong mga demonyo kayo!



