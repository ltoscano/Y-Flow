DIRTY FINGER ni Baron, para kanino? By GORGY RULA December 5, 2016
UNANIMOUS ang desisyon ng PAMI (Professional Artists Management, Inc.) na i-inhibit nila ang mga artistang hawak nila na makatrabaho si Baron Geisler.
Bahagi ng statement ng PAMI, “After a thorough discussion and deliberation during the meeting, in the presence of Geisler’s manager and PAMI member Arnold Vegafria, PAMI unanimously arrived at the decision to inhibit all our artists from working with Geisler in any movie and television projects for an indefinite period.”
Napagdesisyunan din nilang hindi ia-allow ang mga hawak nilang artista na makatrabaho ang direktor na si Arlyn dela Cruz. Nakasaad sa kanilang statement, “In addition, Vegafria filed a formal complaint questioning the capacity of the movie’s producer/director Arlyn dela Cruz, to exercise control and assume full responsibility on the set, that could have prevented this regrettable incident to happen.
“As managers, we send our artists to the set, it is with our complete trust that the producer and director will protect and ensure safety of our artists.
“Therefore, we have also unanimously agreed to inhibit all our artists from accepting any projects involving Arlyn dela Cruz.
”Tinanggap ng manager ni Baron na si Arnold Vegafria ang desisyon ng kagrupo niya, at ganu’n na rin ang aktor,
Humingi si Baron ng paumanhin kina Ping at direk Arlyn, pero sabi nito sa isang event, sana’y patas ang PAMI sa desisyon nilang ito.
Pinagdiinan pa rin niyang sana, inimbestigahan muna nang mabuti at tingnan ang behind the scenes sa shooting na iyun.
“If you can see the entire behind the scene, which I know because I know how to handle the camera,” pakli ni Baron.
Sana, inalam daw muna nila kung ano talaga ang buong katotohanan.
Pero the fact na ginawa niyang pag-ihi kay Ping Medina sa eksenang kinunan na nakatali pa ito at naka-tape ang bibig na wala sa instruction ng director, malaking kasalanan na iyun ni Baron sa kapwa actor.
Humingi na si Baron ng paumanhin kay Ping at kay Direk Arlyn.
Nag-post si Baron ng litrato niya kahapon sa Facebook habang naka-dirty finger.
“That means I love you and you’re number 1,” ang text na kasama ng litrato.
Naka-dirty finger si Ping nang ilahad nito ang pag-ihi sa kanya ni Baron sa set ng pelikulang Bubog.
Nag-post ang direktor na si Arlyn dela Cruz sa Facebook, “One liner statement: You weren’t there.”
Komento ng ilan, sana inimbestigahan muna o kinausap ng mga taga-PAMI si direk Arlyn bago siya napatawan ng naturang desisyon.
Pero nakasaad sa statement ng PAMI na sa ilalim ito ng responsibilidad ng direktor at producer, na ipinagkatiwala nila ang kanilang mga artista na maproteksyunan at matiyak ang kaligtasan during the shooting.
Nahingan namin ng reaksyon ang chairman ng FDCP o Film Development Council of the Philippines na si Liza Diño kaugnay sa desisyong ito ng PAMI.
Magpapasa rin daw ng counter statement ang FDCP kapag makakatanggap daw sila ng statement mula sa PAMI, bilang suporta raw nila sa isyung ito.
“Sana, talagang i-state natin kung ano ba talaga nag-sanction na ito, how long, meron ba tayong expiration, may terms ba, kailan mali-lift ‘yung ban na ‘yun if ever.
“Sana, we will really just legalize everything and make sure na lahat pa rin na parties ay klaro sa movement na gagawin,” pahayag nito.
“Kumbaga, I already expressed my view as an actress and as the head of FDCP, I will not deny na talagang I was really really appalled by what happened,” dagdag niyang pahayag.
Sabi pa niya, sana ay idaan ang lahat sa tamang proseso.



