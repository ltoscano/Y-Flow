Taekwondo jin Alora na lang ang pag-asa By Ramil Cruz August 18, 2016
Huling tsansa ng Pilipinas si taekwondo jin Kirstie Elaine Alora para magdagdag ng medalya sa Rio Olympics.
Nagtumbahan sa athletics sina Eric Shauwn Cray at three-time Olympian Marestella Torres-Sunang nitong Miyerkules, sa balikat — mga kamao at paa — na lang ni Alora nakasalalay ang tsansa ng Pilipinas.
Mula nang buhatin ni weightlifter Hidilyn Diaz ang silver sa women’s 53-kilogram class, hindi na nadagdagan ang koleksiyon ng Pilipinas. Sumalto si Cray na pumalaot sa finals ng men’s 400-meter hurdles nang magtala lang ng 49.37 seconds para pumampito sa unang semifinals heat. Mas mabagal pa ito sa 49.05 niya sa qualifying heats noong Lunes.
Si Torres-Sunang, ininda ang injury sa kaliwang balakang at hindi rin umubra sa women’s long jump. Sa 38 entries sa qualifying round, nagkasya lang sa 28th si Torres-Sunang, best jump na niya ang 6.22 meters matapos ang tatlong faults.
“Sumasakit kapag binibilisan ko pagtakbo,” daing ni Torres-Sunang sa kaliwang balikat na nabugbog sa warm up.
Si Alora ang huling Pinay na sasalang sa Rio sa August 20, ang pagsipa ng taekwondo competitions sa Games.



