MAHINDRA KAKALSUHAN NG RAIN OR SHINE By Ramil Cruz SSeptember 2, 2016
Lalapit ang Mahindra sa top four finish na may twice-to-beat sa quarterfinals, uusad sa Last Eight ang Rain or Shine at Phoenix Petroleum, samantalang iiwas kay kamatayan ang naghihingalong Star.
Sumatutal ang mga nabanggit na senaryo na magpapatuloy sa mga dikdikang games sa PBA Governors’ Cup eliminations sa Smart Araneta Coliseum ngayon.
Target ng Mahindra na makahiwalay sa triple-tie sa second spot (6-2) mula sa pagkakabuhol sa defending champion San Miguel Beer at Barangay Ginebra San Miguel.
Tudla ng Enforcer ang third straight win at seventh overall sa nine games sa alas-siyete ng gabi kontra sa kakalas sa back-to-back losses, kahanay sa sixth spot at magpaparada ng bagong import na Rain or Shine (3-4), na planong kalsuhan ang pamamayagpag ng kalaban.
Mauuna sa 4:15 p.m. ang hamukang Phoenix (3-4) na second consecutive ang target at bubuwelo buhat sa four straight defeats, nag-aagaw-buhay na nasa 11th Hotshots (1-6).
Eksit na si Dior Lowhorn para kay balik-import Jason Forte para sa RoS na huling nakatikim ng simangot sa 101-99 upset loss sa GlobalPort sa Legazpi City nu’ng Sabado.
“We are struggling so this game becomes more important to us is we are to survive the elims. We have a new import in Jason Forte. But our attitude is the locals will have to take most of the responsibility and whatever the import contributes is just the bonus,” naibulalas ni Yeng Guiao.

“Chemistry flow is what is missing in our game. We hope we can get them back in time,” hirit pa ng mid-season Commissioner’s Cup champion coach ng Elasto Painters.



