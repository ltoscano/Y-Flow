Gelli, maiinip sa Canada By GORGY RULA October 27, 2016
BALIK-KAPUSO si Ariel Rivera na tampok sa bagong afternoon drama ng GMA 7 na Hahamakin Ang Lahat na pinagbibidahan nina Kristoffer Martin at Joyce Ching.
Seryoso ang mag-asawang Ariel at Gelli de Belen sa kanilang mga trabaho dahil sila na lang pala ang nandito.
Nasa Canada na ang kanilang mga anak. Plano dati ng mag-asawa na mag-migrate na sila sa Canada dahil may bahay sila roon.
Gusto nila na doon magtapos ng pag-araal ang dalawa nilang anak na sina Joaquin at Julio.
Nabago ang plano dahil nagdesisyon ang mag-asawa na dito na lang sila. Ang mga anak na lang nila ang nandoon sa Canada.
Ngayong taon lang lumipat doon sa Canada ang mga bata para ipagpatuloy nila ang kanilang pag-aaral.
Pinaghahandaan nila ito dahil sa June ang umpisa ng klase. Ang mga magulang ni Ariel ang makakasama roon ng mga bata.
Edad 17 na si Joaquin at 15 si Julio.
Mahirap sa mag-asawa ang desisyon nila dahil sila kasi talaga ang hands-on sa pag-aalaga sa kanilang mga anak.
Lumaki ang mga bata na walang yaya, kaya personal nilang naalagaan ang mga ito.
Malaking sakripisyo ito sa kanilang mag-asawa pero para ito sa magandang kinabukasan ng kanilang mga anak.
Saad ni Ariel, “It’s a sacrifice for us. It’s really for the betterment of their future.
“More options kasi, eh. You graduated in Canada or North America, not necessarily mas maganda ang education nila. Although, generally mas maganda ang education du’n.
Opportunities and options are better.”
Dagdag na pahayag ng singer/actor, “You know that was the plan in the beginning, so, it’s a sacrifice for us talaga.
“Naisip ko rin kasi, kung nandu’n kami, kasi nandu’n ang family ko, eh. Pero naisip ko rin, ano ang gagawin ni Gelli?
“Walang gagawin si Gelli du’n, eh. Baka iyun pa ang mga dahilan ba’t kami maghihiwalay, kasi, mabu-bore siya tapos mag-aaway-away kayo.
“Okay na ‘yung ganito. Pabalik-balik kami du’n, tapos sila pabalik-balik dito.”
Eventually, darating ang panahong ile-let go na nila ang kanilang mga anak kapag makapagdesisyon na sila ng kanilang buhay.
At least, may sapat na silang panahong silang dalawa lang ngayon na parang nagsimula na naman sila uli.
“Now, we have to somehow rekindle our relationship.
“Ngayon, more than 50% of our time is libre na, kasi, wala na sa amin ang dalawang bata.
“Now, we have to do things na parang starting again with our relationship which is fun.
Kasi, parang teenager uli kami,” napapangiting pahayag ni Ariel.
Ang afternoon drama na Hahamakin Ang Lahat ay magsisimula sa Lunes, October 31, sa GMA 7.



