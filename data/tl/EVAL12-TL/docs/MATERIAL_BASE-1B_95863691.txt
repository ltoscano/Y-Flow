ALAB: Ateneo-FEU kaabang-abang
By Al S. Mendoza November 25, 2016 Magaya kaya sa Adamson ang Far Eastern University?
Taub kasi ang Adamson sa La Salle noong Miyerkules sa 25 puntos ni Jeron Teng.
Sa panalong 69-64 ng Archers, nasawata ang pakay ng Falcons na 2 beses manalo sa kanilang Final 4 semifinals. Sa UAAP Final 4, isang panalo lamang ang kailangan ng No. 1 team (La Salle) at No. 2 team (Ateneo) sa elimination round para makapasok sa UAAP Finals.
Nauna na ang La Salle sa Finals dahil hindi nakasabay sa dulo ang Adamson sa mapusok na pagtatapos ng Archers noong Miyerkules.
Ateneo naman ang susubok makapasok agad sa Finals sa pagsagupa nito sa FEU bukas, alas-kwatro ng hapon, sa MOA Arena sa Pasay.
Pero samantalang kulang pa sa asim ang Adamson kaya yumukod agad ito sa La Salle, mas may angas ang No. 3 FEU sa pagharap nito sa Ateneo.
Kailangan talunin ng FEU ang Ateneo bukas para maisalpak ang kanilang winner-take-all at ang panaloâ€™y haharapin ng La Salle.
Matindi ang pangangailangan ng FEU dahil unang-una, ang Tamaraws ang may hawak ng korona.
Pipilitin ni coach Nash Racela na makalusot sa Ateneo sa hangad nitong maidepensa ang titulo bago niya tuluyang iwan ang FEU para i-coach ang TNT Katropa sa PBA.

Pero hindi rin madaling masilat ang Ateneo.
Isa lang ang kailangan ng Eagles para pumasok sa Finals. At tila nagbubunga na ang bertud ni Tab Baldwin, ang Kanong coach ng Ateneo. Abangan!



