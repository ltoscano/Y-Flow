LP senator nanaig sa komite kaysa Duterte ally By Aries Cano July 24, 2016 Hindi nanaig ang powers ni Pangulong Rodrigo Duterte sa pagdedesisyon sa liderato ng Senado partikular ang pagpili ng mga senador sa mga mamumuno ng iba’t ibang komite ng kapulungan.
Ito’y matapos na manaig sa ilang puwesto ang mga miyembro ng Liberal Party (LP) kumpara sa mga kaalyado ng PDP-Laban kagaya ng Nacionalista Party (NP) na pinamumunuan ng asawa ni Sen. Cynthia Villar na si dating senador Manny Villar.
Kinumpirma kahapon ni Villar na pinaboran ni incoming Senate President Aquilino ‘Koko’ Pimentel III si Sen.

Francis ‘Kiko’ Pangilinan na hawakan ang chairmanship ng agriculture Committee na dati nitong hawak noong 16th Congress at gusto pa ring mahawakan ngayong 17th Congress. Hangad ni Villar na pamunuan ang agriculture committee dahil sa kanyang adbokasiya na matulungan ang mga magsasaka na madagdagan ang kita.
Pero sa kabila ng kanyang pagnanais na mapamunuan ang nasabing komite ay ibinigay ito ni Pimentel kay Pangilinan na miyembro ng LP.
Dahil hindi nakuha ang committee on agriculture, handa pa rin umanong tumanggap ng iba pang komite si Villar na hindi malayo sa agrikultura.
“Sa akin kung ano ang choice ko at tinanong nila sa akin kung may alternative ba ako, we have to talk about it… alternative titingnan ko kung ano available na related to agriculture…
I have done it for three years alam ko na ang problema ng mga farmers is to increase income and I think I’m in the better position to do because I was trained to be a businesswoman and as a finance person so tingin ko kaya ko ‘yan and of course this is politics… and that’s another matter who will the best for the committee or you are in the right side of the political trend,” pahayag ni Villar sa isang panayam kahapon.
Hindi naman aniya maaaring maging kontrabida siya sa kasalukuyang administrasyon dahil ang kanyang anak na si Las Piñas Rep. Mark Villar ay magiging miyembro ng gabinete dahil itatalaga itong kalihim ng Department of Public Works and Highways (DPWH) pagdating ng buwan ng Agosto.



