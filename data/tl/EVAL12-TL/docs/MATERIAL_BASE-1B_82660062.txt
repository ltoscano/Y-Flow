Casimero IBF champion pa
By Ramil Cruz SSeptember 12, 2016
Bitbit pa ring pabalik ng Pilipinas ni International Boxing Federation flyweight champion John Riel Casimero ang titulo makaraang maibanat ang 10th round technical knockout victory kay dating unbeaten Briton Charlie Edwards kahapon sa O2 Arena sa London.
Walang binatbat sa 5-foot-4, 26-year-old at Ormoc City native ang 23-anyos pa lang na Brit fighter sa kabila na nagpakita ng tapang, pero lubhang hilaw na hilaw pa para sa karanasan ng two-time world pro boxing champ.
Niyanig ng Filipino pugilist si Edwards nang paulanan ng sapak sa rounds eight-nine sa katawan. At nang sa pakiwari’y groggy na maaaring bumagsak na rin, pinwersa ng una ang knockout win at ang mala-kidlat na left hook ang halos magpatulog na sa karibal. Pero nakaligtas pa rin ito sa bilang kaya sinuwag uli ng kabi-kabilang buntal ni Casimero na pumilit sa kababayang referee na si Steve Gray na ihinto na ang upakan sa 1:57 ng round 10 para sa kaligtasan nu Edwards at nagkaloob sa Filipino ng 23-3-0 win-loss-draw na may 15 KOs record.
Tanging kinang nang may pagkapatpating Brit ang pagbagabag kay Casimero sa fifth round nang maputukan sa mukha, pero liban doo’y nadomina ni Casimero ang umbagan at ipalasap kay Edwards ang unang talo sa siyam na laban na may tatlong KOs.



