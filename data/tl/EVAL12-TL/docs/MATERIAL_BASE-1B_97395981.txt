Mapua, JRU aasinta ng finals By Elech Dawa June 24, 2016 Kinapos ang Mapua at Jose Rizal na makasampa sa finals nakaraang taon kaya naman muli silang susubok sa pagbubukas ng 92nd NCAA men’s basketball tournament sa MOA Arena, Pasay City sa Sabado.
Halos buo ang line-up ng Cardinals na lumaro sa semifinals sa 91st season, nandyan pa rin ang pambato ni coach Atoy Co na si Rookie-MVP Allwell Oraeme, CJ Isit at ang nagbabalik na si Andrew Estrella at Joseph Eriobu.
Matibay din ang roster ng JRU dahil muling pakikilusin ni coach Vergel meneses sina Tey Teodoro, Paolo Pontejos, Jordan dela Paz, Gio Lasquety at frontcourt pair nina Abdoul Poutouochi at Abdul Razak Abdul Wahab para sumampa sa Finals. “We’ve been playing a lot of tune up games and I’m happy with the way my team is playing,” wika ni Co. “I just hope it will translate into another good NCAA season for us because we’re really looking forward to make it back to the Final Four and hopefully the finals.”
Para kay Meneses na sorpresa ito sa mga sinabi ng ibang teams na isa sa malakas ang Heavy Bombers.
“We’re the least visible team in the pre-season so I’m surprised people consider us a favorite,” ani Meneses.
Sa semis nakaraang season, natalo ang Cardinals sa defending champion Letran Knights, 90-91 habang nilapa ng San Beda College Red Lions ang Heavy Bombers, 68-78.
Nakatakdang magharap ang JRU at Mapua sa alas-kuwatro ng hapon pagkatapos ng San Beda-Letran match sa unang sultada, pero magkakaroon muna ng opening ceremonies sa 12:30 ng tanghali kung saan ay magiging bongga ang palabas ayon sa organizers.



