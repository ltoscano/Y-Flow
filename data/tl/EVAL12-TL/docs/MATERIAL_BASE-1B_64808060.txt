Saga Ginisan ya nihinang Kapanadayan
1: Hap llaw ma kao Maâ€™am. Aku si mr. Adzman Jala.  Magsukul toongan ma kao pasalan ya bilahai ka muwan himumungan maka aku. Itu ku mitu  ngamuh himumungan makao bang iyan na peen sab iya takonan nu pasalan ya ginisan baylahan maka saga kapandayan ya niyah mitu ma lahat bi?
2: Hap llaw du sab ma kao. Nengkoh gih kita mitu.
1: Magsukul ma kao. Jari ya haka nu ma aku bang iyan na peen ya saga ginisan ya kapandayan nihinang tu ya niyah mitu ma lahat bi?
2: Na, itu sab jari ku ngahaka ma kao ya takonan ku ya ma panilaw nu beteh na saga kapandayan nihinang tu. Hekah saga ginisan igal ya bayla kamattoahan maka saga pag ganding tu niusal maka nihinang leh saga manusiyah mitu. Kamaumuhan na, saga baylahan tu magbeyah maka saga sonata nay a kamaumuhan na niusal pag sonata ya saga agung tu. Dikyuh min saga ya bantu baylahan tu ma puh ya baylahan jari koh ya ma bayla am lalla maka jari ya bayla ma karandahan maka saga kamattoahan ya na pangasik atawa ya na nionan leh ta pangalay tu. Pangasik tu atawa ya pangalay dikayuh min saga baylahan ya tu bayla agak agak ya pahibal ya ma longngon maka ya baran tat u labi lubah na ya ma hawakan maka ya ma daghal.
1: Ya pangasik tu atawa ya baylahan pangalay tu subay ya maglimbang? Atawa jari tu ya ni bayla dangan dangan sidja?
2:  Na jari du sab tu ya nibayla ya mag limbang atawa ya dangan dangan. Sagoh bang ya beyah ta atawa andah ta toongan iya kasabannallan ya baylahan tu, subay ra toongan tu mag limbang. Maha hap niandah bang ya magbayla ma iya saga danda sadja atawa ya lalla sadja ya mag bayla.     Sagoh,beteh  jari na tu ma waktu bitinaan. Pasalan ya ma pangasik atawa ya pangalay tu beteh baylahan kahantang mayah mayah. Ya ma kakahinang saga baylahan leh, ya lalla tu subay beteh mayah mayah ma randa leh. Ma saddi hilling, ya dannda tu subay sab ya paandah ya nay a sambung na ma lalla mag bayla nan ma kidjut kuhabal tangan na maka gulamay na, jari du sab ya kidjut na leh betehn mba bilahi ya ma lalla nan, atawa jari da sab ya kidjut na nan ya beteh bilahi sab ya ma lalla. Sagoh ya pag ubus mag bayla tu, karuwa sigam ya bay mag limbang nan, paandah sigam ya bilahi sigam karuwa ma parangan parangan.
1: Bannal toongan, ya pangalay atawa pangasik tu beteh hap niandah baylahan. Saga kissa ma pag bayla tu beteh maka kog kog. Saddi min saga pangalay maka pangasik tu iyan gih saddi baylahan atawa ya kapandayan ya nihinang ya bantu atawa ya kamaumuhan mitu ma lahat?
2: Na, kasean saga kapuan mitu, niyah ma sigam ya baylahan nionan ya Tariray. Nihinang saga baylahan tu bang niyah saga pag pun pun saga karadjaan beteh na Muslim holidays beteh haylaya tu, maka minsan nihinang tu bang niyah saga magkawin. Tariray tu ginisan baylahan ya niusal mitu agung ya kahilling na. Beteh ya likkas atawa hinany ya baylahan tu subay mag sibuh maka ya saga pokpok ma agung nan.     Ya agung tu pinok pok hinay hinay sidja, mboh ya magbayla tu hinay hinay sab pahibal meyah ma kahillingan agung nan.    Bang beteh pasokog ya kahillingan agung nan maka palikkas, ya sab mag bayla tu palikkas da sab maka maglantikan. Bang beteh agung tawwah atawa pinokkok min waluh, saga mag bayla tu mag tugpah tugpah sab min waluh, ya magsosong ya tugpah nan mag sigi sigi ya pa langkaw, meyah ma pok pok agung nan. Saga kidjut kahibal tu ya beteh na magtappak tangan, maka ya tagandag saga naih. Bang beteh pahali na saga tangan tu, kamaumuhan tudju ma deyoh, maka ya gulamay tangan tu ma deyoh du sab. Sahu ya naih leh niukab ukab ya ma mpat puh maka lima degree angle. Sibuh dam aka pangasik atawa ya pangalay tu ya tariray tu baylahan du sab ya beteh mayah mayah nan. Sagoh ya baylahan tariray tu beteh mag bayla ya tumpuk tumpuk beteh mpat, nnom atawa waluh. Ya saga hekah banan karandahan tu subay mag sibuh maka hekah saga banan kalallahan. Sibuh du sab maka ya pangasik atawa pangay, beteh kalallahan tu beteh sapantun mayah mayah ma saga banan karandahan; maka saga banan karandahan tu maglegot legot min waluh, meyah ma saga agung; mboh magtagnah sab ya saddi kidjut kuhibal.
1: Bang ma kao ma pikilan nu, angay ya baylahan yam ayah mayah tu kamaumuhan ma lahat tu?
2: Na halam maniyah giy bay makasalassay toongan ma iya, sago bang ma tokod ku, ya saga baylahan pag mayah mayah tu ya pagpa andah ma saga ya mariyalom atay ya mba jari bang ma saga banan subul subul maka budjang budjang, ya bang pinikil ya toongan pamayah mayah tu mba tu ninang leh saga Muslim pasalan ya niyah ya kawin pinag isunan ma sigam mitu.
1: Ah, batiin ba, beteh maka ebog ebog sab. Niyah gih saddi ya baylahan ya bantu katonan nu niyah mitu ma lahat bi saddi na min pangasik maka tariray?
2:  Na, ya kamaumuhan ya ma bangsa Sama tu ya min Ubian, niyah ma sigam beteh baylahan pangiluk.
1: Angay pangiluk tu?
2: Pasalan ya tangan ya lalla nan subay sidja iya ma deyoh kepet danda sadja iya sahbu magbayla nan. Maha makajari pinadeyoh tangan lalla atawa pinadiyatah min kok danda. Sago subay sidja iya ma deyoh kepet. Niyah sab saddi baylahan ya nionan drama atawa ya baylahan bakih bakih tu. Nionan drama pasalan iya beteh niyah kissa ma baylahan nan, ubus nihinang bayla. Kamaumuhan nay a kissa nan ya kissa mariyalom tahik. Saga banan mag bayla tu kahantang sigam magpassi maka beteh piin sigam ma tahik ngah daing. Sagoh, mbes ya ni ngah sigam tu daing, ningah sigam ya bakkih maka lango ya maka lango. Maka ya paglaku laku sigam tu beteh katonokan maka kapiddian leh daing bakih nan, maka ya aa nan lango pasalan ya lassun ya bakih nan. Mag laku laku toongan sigam beteh bannal ya hinang leh, sagoh, mba sigam missara, paandah sigam ya ma baylahan sigam ya hinang sigam, maka pag ubus magbayla tu, pinandah leh sigam ya matay na ya bakih maka lassun nan, maka binowa na ma higad tahik ya aa nan supaya katambalan leh panday. Ya saga baylahan tu nihinang leh saga manusiyah, beteh niyah kabannal na ma luwasan. Niyah du sab ya beteh baylahan buwani nan, yabaylahan ma putting, baylahan langka maka ya kuntao tu.
Ya baylahan buwani tu beteh baylahan ya saga magbabayla tu ngah sigam buwani ma dileya; maka ya saga baylahan puttung puttung tu ya baylahan mag usal puttung puttung supaya niyah magkahilling iya. Ya saga putting putting nan pinatannah ma tangan magbayla supaya niyah kahilling na. Magbeyah du sab tu maka agung Ma saddi hilling ya ya baylahan langka tu subay sidja ma saga banan karanandahan ya mag bayla tu. Sikeya tu nibayla saga banan kalallahan. Maka kahinapusan ya kuntao tu,  itu ya saga kapandayan martial art atawa kapandayan ma judo. Itu saga kapandayan ya banan saga kallahan hekah meyah mitu, pasalan tausal tu nihinang supaya kaaniban ta ya baran ta.
1:  Magsukul toongan makao ma pasal saga ya bay tahaka nu pasalan saga kapandayan nihinang mitu ma lahat bi.
