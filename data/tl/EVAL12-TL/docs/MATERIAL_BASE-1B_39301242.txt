Solusyon sa EDSA bus racing

KAMAKAILAN ay nakipag-usap ang Metro Manila Development Authority (MMDA) sa mga bus operator na biyaheng EDSA upang subukan ang bagong paraan ng loading at unloading. Sa kasalukuyan, dalawang klase ang mga bus na dumadaan sa EDSA. Isa ang Alabang route na tatawaging A-route at ang isa naman ay Baclaran route na tatawagin namang B-route. Ayon sa pag-aaral ng MMDA, gusto nilang subukang gawin na ang bus stops ay paghatiin sa A ONLY at B ONLY upang mabawasan ang trapik at pila sa yellow lanes at nang sa gayon ay hindi na makikipag-unahan ang mga bus sa paghakot ng mga pasahero. Dagdag pa dito ay mababawasan na ang oras ng pagbiyahe ng mga pasahero. Bibilis ika nga ang iyong travel time. Ngunit may ilang bus na papayayang tumigil sa lahat ng bus stops para makapagsakay ng mga pasaherong malapitan lang ang destinasyon.
Ano sa tingin ninyo? Boto ako dito. Sa tagal ng problemang trapik sa EDSA ay maging bukas sana tayo sa mga bagong pamamaraan ng gobyerno upang solusyonan ang napakatagal ng problema tulad nito.
Nasa inyo ang aking boto Chairman Francis Tolentino.



