AO 31, ENDOC

NOONG Oktubre 1, 2012, naglabas ang Malakanyang ng kautusan na ayusin ng lahat ng mga pambansang ahensya ang kanilang mga serbisyong pinababayaran sa mamamayan.
May buntot pang kautusan na magtaas na rin ang mga ito ng mga sinigilin, kabilang ang mga multa sa mga paglabag umano ng mamamayan sa mga batas at patakawan ng pamahalaan at ng mga ahensiya.
Isasagawa ang mga ito para hindi na umano mabawasan pa ang pondo ng pambansang pamahalaan at masairan ito ng pondo sa kabibigay sa mga ahensiya ng pamahalaan.
Nilalaman ang mga kautusang ito ng Administrative Order 31.
REKLAMO NG MGA UZI
Mabilis na nagreklamo ang ating mga uzi. Sabi nila, pahirap ito sa kanila, sa taumbayan, laloâ€™t hanggang ngayon ay hindi pa sila nakararamdam ng pagbabago sa kanilang buhay mula sa serbisyo publiko ng gobyerno.
Wala na nga umanong ginagawa ng gobyerno ukol sa mga mungkahi nila para gumaan ang kanilang buhay, lalo pa umanong pinabigat nito ang kanilang kalagayan.
MGA MUNGKAHI
Para magkaroon umano ng laman, dugo at buto ang buhay ng mamamayan, kailangang pansinin ng gobyerno ang maraming bagay na iniiyak nila at magkaroon ng pagbabago.
Itong kontraktuwalisasyon, mga Bro, ang malaking problema. Sabi ng milyon-milyong obrero, parami na nang parami ang biktima ng kontraktuwalisasyon.
ENDOC o end of contract ang tawag sa kanilang mga sarili ng mga biktima ng kontraktuwalisasyon. Kitang-kita ang mga ito sa mga pabrika, mall, restawran atbp.
Diyan nga sa Philippine Airlines na delikado ang pagiging baguhan ay ENDOC din ang patakaran.
KRISIS SA ENDOC
Milyon, mga Bro, ang walang kakayanan na magtayo ng sarili nilang tahanan dahil sa ENDOC. At kung meron man silang hinuhulugan na bahay, kapag dumating na ang ENDOC, nireremata ang mga ito sa kawalan nila ng buwanang panghulog.
Marami rin sa mga ENDOC ang nangungupahan lamang.
Ngunit ke naghuhulog sila o nangungupahan, pinalalayas sila sa kanilang mga tahanan at inuupahan.
GUTOM AT KABOBOHAN
Isa pang grabeng epekto ng ENDOC, mga Bro, ang gutom ng mga pamilya ng mga biktima nito.
Imadyinin natin na limang buwan lang ang trabaho sa kontraktuwalisasyon. Pagdating ng ENDOC, karanasan nang mas mahaba ang panahon sa paghahanap ng trabaho kaysa pagkakaroon ng kapalit na trabaho ng mga biktima.
Hindi lang kalam ng sikmura ang inaabot ng mga biktima. Gutom talaga dahil walang maipambili kahit noodles at 1/4 na bigas at isang latang sardinas.
Heto pa. May gutom na nga, nagsisihinto pa sa pag-aaral ang mga batas sa kawalan ng magastos sa araw-araw na pamasahe, baon at sa mga proyekto sa eskuwela. Kabobohan na ang kasunod ng gutom at pag-dropout sa school.
Hindi uubra, mga Bro, yang kawanggawa ng Department of Social Welfare and Development dito dahil kakatiting lang naman ang ibinibigay sa mga benepisiyaryo ng 4Ps nito.
Kayo na ang bahalang umalam sa kahulugan ng 4Ps ng DSWD.



