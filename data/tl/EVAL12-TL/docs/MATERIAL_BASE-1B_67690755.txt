LJ, ipinagdarasal na magkaroon si Paolo ng maayos na pananaw By Allan Diones November 12, 2016
HAPPY at positive ang relasyon nina LJ Reyes at Paolo Contis kaya close na ang respective families nila sa isa’t isa.
Sabi sa amin ni LJ, malapit si Paolo sa family niya at close na rin siya sa pamilya ni Pao.
Just recently ay kasama si LJ nang maka-bonding ni Paolo ang dalawang anak nito kay Lian Paz na sina Xonia at Xalene sa Cebu kung saan nakatira ang mga bata. Si Pao naman ay very close na kay Aki, na anak ni LJ kay Paulo Avelino.
Tanong namin kay LJ, sa mga ex kaya nila ay kailan naman magiging okey ang kanilang relasyon? Si Paolo kay Lian at siya kay Paulo.
“Sino ba ang may ayaw na maayos ang relationship mo with everyone, ‘di ba?
“Kasi ako, galing ako sa broken family and I know how it feels especially for the kids, ‘di ba?
“Syempre, gusto mo na harmonious ‘yung relationship ng lahat. Kasi, hindi naman na mawawala ‘yung koneksyon n’yo sa isa’t isa.
“So, we’re praying na dumating sa ganu’ng point talaga,” bulalas ng Kapuso actress.
Sa ngayon ay hindi pa okey sina LJ at Paulo, pero positive siya na in the future ay mas magiging maayos ang lahat para na rin kay Aki.
Alam ni LJ na kahit anong mangyari, Paulo will always be the father of her son.
Medyo matagal na palang hindi nagkikita ang mag-ama dahil hindi kinukuha o hinihiram ni Pau si Aki from LJ.
Biro namin kay LJ, baka dahil busy ngayon si Pau sa bago nitong lovelife.
Isang non-showbiz girl named Natasha Villaroman ang sinasabing bagong babae sa buhay ng Kapamilya actor.
Natatawang reaksyon ni LJ, “Syempre, pinagdarasal ko rin naman na magkaroon siya (Paulo) ng maayos na pananaw sa buhay, happiness, good vibes, ganyan. Alam mo ‘yon?
“Ako, sa totoo lang, wala naman akong galit sa kanya. Wala namang gano’n.
“Hindi ko naman mabubura na siya ang tatay ni Aki. Alam naman ni Aki ‘yon, 6 years old na siya.
“As long as masaya ang anak ko, maayos ang anak ko, okey ako, eh.”
Aniya, sanay na si Aki sa sitwasyon kaya hindi nito hinahanap o nami-miss ang amang si Paulo.
Ang maganda ay very close ngayon ang bagets sa Tito Paolo Contis nito.
Na-meet na pala dati ni LJ ang dalawang daughters ni Paolo dahil nakatrabaho noon ni LJ si Lian sa Prinsesa ng Buhay Ko.
Nadala ni Lian sa set sina Xonia at Xalene, pero hiwalay na ito at si Pao nu’ng time na ‘yon.
Nang mag-bonding sila sa Cebu ay chummy na agad kay LJ ang two girls at magkasundung-magkasundo sila.
Mahilig sa bata si LJ at ang sabi niya sa amin ay gusto niyang magkaanak ng girl after Aki.
Eh ‘di gawa na sila ni Pao ng girl!
“Huwag. Ha! Ha! Ha!” tawa niya.
Inaayos pa ni Paolo ang annulment nito kay Lian.
So, ‘pag naayos na ang mga dapat ayusin at niyaya siya nitong pakasal, ready na ba siya?
“Well syempre, ‘yung relationship naman namin ngayon, hindi naman siya ‘yung parang bagets-bagets, ‘no!
“Seryoso naman ito. So siyempre, we’re looking forward to that day.”
So, ‘pag na-grant na ang annulment ni Pao, kasalan na ang kasunod?
“Oo. Ako naman syempre, gusto ko rin especialy for Aki na meron siyang complete home na mauuwian, ganyan. Close naman sila, eh.”
As in nakikita niya ‘yung sarili niya na sila na ni Paolo ang magkakatuluyan?
“Oo. Feeling ko kasi, nagko-complement din talaga ‘yung ugali namin, eh.
“Like ako kasi, ang dami kong naiisip, ang dami kong ginagawa. Sasabihin niya sa akin, ‘O, anong puwede mong ipasa sa akin?’
“Tapos, ipapasa ko sa kanya ang ibang errands ko at siya ang gagawa, ganyan. At saka maalaga talaga siya. Sobrang maalaga.”
***
Isa sa pinagkakaabalahan ngayon ni LJ na sobrang supportive si Paolo ay ang smart mommy app na MApp na si LJ mismo ang nakaisip ng concept.
Ni-launch ito nu’ng SSeptember 29 at maganda ang feedback sa nasabing app.
Ang MApp ay may locator ng different dining places, may useful infos about first aid, common illnesses ng mga bata, emergency numbers ng hospitals, police stations at marami pang iba na specific sa needs ng parents and children.
Si LJ mismo ang proud creator nito, tapos ay kumuha siya ng app developer, data collector, inquiry & content manager, writer at graphic artist.
Free na mada-download sa Android at iOS mobile phones ang app.
Sa sobrang pagkaaligaga ni Paolo sa pagsuporta sa millennial na business venture na ito ni LJ, ang tukso namin sa kanya ay siya ang official PR ng MApp!



