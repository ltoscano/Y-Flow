
TAGAMASID: Malabong mangyari sa PBA
By Jimmy Cantor June 14, 20161079 Share on Facebook Tweet on Twitter  Mayroon palang ganuong rule ang NBA.
Itoâ€™y tungkol sa suspension ni Draymond Green na ipinataw ng NBA kahapon na siyang dahilan kung bakit hindi makalalaro ang huli sa Game 5 ng finals ngayong umaga laban sa Cleveland Cavaliers.
Tinawagan ng flagrant foul si Green dahil sa extra motion na ginawa niya sa fourth quarter laban kay LeBron James. Natumba si Green at sinubukan ni James na hakbangan ang star ng Golden State habang sinusubukan nitong tumayo.
Ang ginawa ni Green, iwinasiwas ang kanyang kamay at tumama ito sa maselang bahagi ng katawan ni James. Dahil dito, nagkaroon ng sigawan ang dalawa at tinawagan sila ng double foul.
Pero hindi ito ang dahilan kung bakit sinuspinde ng NBA si Green. Ang dahilan ay dahil ito na ang kanyang pang-apat na flagrant foul sa liga.
Cumulative points system ang tawag dito ng NBA at ang intensyon ay para hindi magkaroon ng flagrant foul sa laro.
Alam nating lahat na isang malaking dagok sa Warriors ang suspension ni Green dahil siya ang bumabantay at sumasabay kay James. Effective, ika nga sa ingles, ang ginagawa ni Green kay James.
Ang tanong ngayon ay kung sino sa manlalaro ng Golden State ang kayang gawin ang ginagawa ni Green sa Game 5.
Tinawagan ko ang isang katoto kahapon at tinanong kung mayroon bang ganitong rule sa PBA. Ang sabi ng katoto, wala siyang natatandaan na may ganitong rule.

Ang sabi pa niya, kada flagrant foul ng isang manlalaro ay may kaukulang fine at habang dumadami ang flagrant foul ng isang player, tumataas ang fine.

Nagsisimula sa P5,000 ang fine.
Pero ang suspindihin ang isang manlalaro sa playoffs, lalo na sa finals? Mukhang malabo itong mangyari sa PBA.
Noong panahon ni Chito Salud bilang commissioner, ang ano mang suspension na ipapataw niya sa isang manlalaro habang naglalaro ito sa finals ay sa susunod na conference na ipapataw para hindi masira ang laro ng dalawang koponan at hindi mapilay ang isang koponan. Para patas ang laban at mabigyan ng magandang palabas ang madlang tao.
Sa NBA, wala silang pakialam.



