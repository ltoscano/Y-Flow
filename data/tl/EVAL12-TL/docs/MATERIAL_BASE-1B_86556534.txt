Pocari, BaliPure magbabasagan By Elech Dawa October 29, 2016 Mga laro ngayon (PhilSports Arena) 10:30 a.m. — IEM vs. Army (Spikers) 12:30 p.m. — 100 Plus vs. Cignal (Spikers) 4:00 p.m. — Pocari vs. BaliPure (V-League) 6:00 p.m. — Air Force vs. Customs (V-League)
Maghaharap ang BaliPure at Pocari Sweat ngayong araw para malaman kung sino ang sasalo sa University of Sto. Tomas sa tuktok ng team standings sa Shakey’s V-League Season 13 Reinforced Conference.
Babasagin ng Water Defenders at Lady Warriors ang pagkakabuhol sa 4-1 sa PhilSports Arena. Solo sa unahan ang Tigresses (5-1).
“We just want to try to win as many games as we can going to the semis and maybe gain some momentum,” ani Pocari coach Rommel Abella.
Customs at Air Force ang magtatapat sa pangalawang laro ng event na suportado ng Mikasa at Accel.
Pasok na rin sa Final Four ang Transformers (4-2) na binabanderahan ni Alyssa Valdez, laglag na ang Lady Jet Spikers (2-4).
Anuman ang maging resulta ng laban ay swak na sa semifinals ang UST, Pocari Sweat, BaliPure at Customs.
Ang nireresolba na lang ay kanilang rankings.



