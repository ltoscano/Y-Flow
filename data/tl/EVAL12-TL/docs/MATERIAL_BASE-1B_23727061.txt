Ryzza Mae, ayaw pang magdalaga!
By Rose Garcia June 10, 2016 Masaya raw si Aling Maliit na si Ryzza Mae Dizon na may kapalit agad na serye ang Princess in the Palace niya, ang Calle Siete na magsisimula na rin sa Lunes ng umaga, same time-slot ng magwawakas niyang serye ngayong araw na ito.
Pero hindi itinanggi ni Ryzza Mae na siyempre raw, malungkot din siya dahil hindi naman lahat ng cast ng dati niyang show ay kasama rin sa Calle Siete. Inabot din daw ng halos 10 buwan ang Princess in the Palace.
‘Yung role raw niya sa Calle Siete ay bata pero parang gusto ng magdalaga. In real life naman daw, hindi pa rin naman daw niya napi-feel na gusto na niyang magdalaga or dalaginding na nga siya. Eh, mag-e-eleven na si Ryzza Mae ngayong June. Isa pa sa ikinatutuwa niya ngayon sa bagong serye dahil comedy, hindi na siya required ng maraming iyakan.
Dahil may seryeng tine-tape at regular rin sa school, lumalabas na tuwing Tuesday at Saturday na lang daw halos nakakapag-live si Ryzza sa Eat Bulaga. Natawa ito nang tanungin kung hindi napi-feel na mas marami ng exposure sa kanya si Baste.
Sey niya, “Hindi po, pareho lang naman po.”
Close raw sila ni Baste at hirit pa niya, “Ang cute niya nga, eh.”



