DepEd, mga TEI sa Gitnang Luzon bumuo ng advisory council

July 26, 2016 Trixie Joy B. Manalili

LUNGSOD NG SAN FERNANDO, Pampanga, Hulyo 26 (PIA) -- Bumuo kamakailan ng advisory council ang Department of Education o DepEd at ang 88 Teacher Education Institutions o TEIs sa Gitnang Luzon upang mapabuti ang pagbibigay ng dekalidad na educational service sa mga stakeholder nito. Ayon kay DepEd Regional Director Malcolm Garma, layunin ng konseho na palakasin ang alyansa ng ahensya at mga TEI upang matiyak na ang kanilang mga huhubuging guro ay akma ang kakayahan upang tugunan ang pangangailangan ng kasalukuyang knowledge at technology-driven society. Ito ay follow-up ng unang komperensya nitong Pebrero 9 na naglayong palakasin ang kolaborasyon ng mga TEIs sa rehiyon.

Maaring magbigay ng non-binding informed guidance ang konseho sa mga miyembro nito ang magsilbing tulay sa pagtugon sa mga suliranin sa pagpapatupad ng Republic Act 9155 o mas kilala bilang Basic Education Governance Act of 2001.

(CLJD/TJBM-PIA 3)



