EYE-BALL: Tambakan sa Finals; Villoria sumisibol
By @dbuzzketball June 4, 2016 Panalo ang Golden State Warrios sa Game One ng laban nila ng Cleveland sa NBA Finals.
1-0 na. Kaya bang ma-4-0?
Tambakan ang Game One, na parang hindi kapani-paniwala sa isang Finals game. Nung Conference Finals, baliktaran ang tambakan ng apat na koponang nagharap – – sa East ang Cavs at Raptors at sa West ang Warriors at Thunder.
So paglipat sa homecourt ng Cleveland, tambakan rin?
Pero sa Game 3 pa ‘yun, dahil ang Game 2 ay sa Oracle Arena pa rin gagawin. At sana maging exciting ang Game Two, ‘yung tipong dikitan at pwedeng mag-OT pa.
Nag-practice na ang Ginebra after a long vacation.
Intact pa rin ang line-up nila.
Wala pang nate-trade o balitang iti-trade, as of today.
Eh, sa mga susunod na araw kaya?
Isa sa unhearalded players ngayon ng Arellano U Chiefs si Kraniel Villoria.
Pero ngayon, unti-unti na siyang nakikilala ng mga basketball fans dahil sa magandang showing niya sa Fil Oil basketball tournament.
Binibigyan siya ng magandang playing time ni Coach Jerry Codinera and he has been performing well.
Si Kraniel ay tubong Kanlaon, Negros Oriental at doon na siya unang naglaro sa high school basketball.
Naglaro siya sa West Negros University nang tatlong taon at nung 2012 at 2013, nahirang na MVP sa NBTC.
Nakita siya ni Jerry sa Uni-games at agad na kinausap at ayan na nga, naglalaro na siya sa Arellano.
Idol ni Kraniel sina James Yap at Kobe Bryant.
Umaasa si kraniel na makukuha na nila ang kampeonato sa NCAA this season.
“Maganda ang line-up namin, kumpleto, at maganda ang bonding namin sa team. Sana, Arellano naman ang mag-champion sa NCAA,” sabi ni Kraniel.
Si Kraniel ay bunsong anak nina Marco Wilson at Emma Villoria at ipinanganak siya nung July 14, 1995.
Sa kasalukuyan, tinatapos niya ang kursong BSBA Marketing at shooting guard ang kanyang role sa Arellano.
Bukod kay Jiovanni Jalalon na siyang styar player ng Arellano, mukhang may isa na namang potential si coach Jerry sa kanyang team.
At iyan nga ang aabangan sa darating na 92nd season ng NCAA.



