LUNGSOD NG BATANGAS,MULING TUMANGGAP NG GAWAD KALASAG AWARD

January 26, 2016

LUNGSOD NG BATANGAS, Enero 26 (PIA) --Muling tumanggap ng Gawad Kalasag award ang Batangas City bilang Best City Disaster Risk Reduction and Management Council (CDRRMC) for 2015 sa Region 1V-A sa kategoryang Component/Independent City. Ayon sa pagkilala ng Regional DRRMC, “Inspired by the hands-on and visionary leadership of the City Mayor and the equally supportive Sanggunian and barangays through the CDRRMC and Office’s hardworking and dedicated staff and volunteers, Batangas City has achieved excellence in mobilizing its stakeholders to pursue commendable disaster mitigation.” Binigyang puntos din ang pagpapalakas ng early warning system para sa iba’t ibang panganib at ang pagpapatupad ng Incident Command System ( ICS) noong Bagyong Glenda. Bukod sa plaque of recognition, tumanggap din ng cash prize na P50,000 ang lungsod. Ang nasabing award ay personal na tinanggap ng Batangas City delegation sa pangunguna ni City Legal Officer Teodulfo Deguito na siyang kumatawan kay Mayor Eduardo Dimacuha noong January 14 sa iawarding ceremony sa Development Academy of the Philippines sa Tagaytay City. Ang Gawad KALASAG ay pinakamataas na pagkilala na iginagawad sa isang tao, grupo, samahan, mga institusyon at LGUs na nakapagsagawa ng natatanging kontribusyon sa disaster risk reduction and management at humanitarian assistance sa bansa. Ang KALASAG ay tumatayo sa Kalamidad at Sakuna Labanan,, sariling Galing ang Kaligtasan. Ayon kay Rodrigo de la Roca, hepe ng CDRRMC, “ang pagtanggap ng karaniwang mamamayan sa mga programa at gawaing patungkol sa kahandaan upang maging ligtas at maiiwas sila sa sakuna “ ay isa ring susi sa tagumpay na ito. Lahat ng 105 barangay sa lungsod ay mayroon ng kanilang Barangay DRRM Committees, may medium term-plan at Contingency Plan for the Worst Case Scenario of Typhoon. Ang mga barangay ay obligado ring maglaan ng pondo mula sa kanilang 5% calamity fund para sa disaster preparedness kagaya ng pagkain, pagsasanay, kagamitan, paglilinis, declogging ng mga kanal at imprastraktura. “Ang mga BDRRMC ay lagi naming minomonitor upang maseguro na ginagawa nila ang kanilang mga tungkulin sa disaster preparedness “, sabi ni de la Roca. Gawad Kalasag awardee rin ang Batangas City noong 2014 kayat magiging Hall of Fame awardee na ang lungsod sa taong ito kapag nanalo ito sa ikatllong pagkakataon. Samantala, tumanggap din ng plaque of appreciation ang Batangas City mula sa Regional Department of Environment and Natural Resources dahilan sa mahusay nitong Solid Waste Management Program at sa Department of Interior and Local Governent-Local Government Academy, dahilan sa paglahok nito sa Millennium Development Goal, Friendly-based Action for Children and their Environs in the Slums Project “ bringing good governance to greater heights”. (Angela J. Banuelos, PIO Batangas City/PIA-Batangas)



