Pocari Sweat sumosyo October 30, 2016
Binuhat ni Breanna Mackie ang Pocari Sweat sa pamamagitan ng kanyang 21 kills upang dominahin ang BaliPure, 25-16, 12-25, 25-21, 21-19 kagabi at palakasin ang kampanya para sa No. 1 spot sa Final Four ng Shakey’s V-league Season 13 Reinforced Conference sa Philsports Arena sa Pasig.
Nagawang bumawi ng Lady Warriors mula sa nakakadismayang performance sa second set at tuluyang winalis ang sumunod na dalawa sa larong tumagal lang ng one hour at 29 minutes.
Ito rin ang ikalimang sunod na panalo ng Pocari Sweat, matapos ang five-set loss sa Air Force noong Oktubre 5 at nagawa ng Lady Warriors na makisosyo sa UST Tigresses sa liderato patungo sa final elims playdate ng season-ending conference ng ligang isponsor ng Shakey’s sa Nobyembre 2, kung saan maghaharap ang Pocari at UST sa 6:00 p.m., at ang magwawagi ang uupo sa No. 1 seat sa Final Four para sa best-of-three duel kontra No. 4 team. Habang ang No. 2 at 3 teams naman ang magsasagupa sa isa pang finals berth.
Sumandal ang Pocari kina Mackie, Myla Pablo at Michelle Gumabao para tapusin ang Water Defenders sa paghugot ng 12 ng 18 points matapos magtabla sa 13.



