I KNOW BETTER!: Ai Ai, mega-buyangyang ng alindog sa SoKor! By Jun Nardo SSeptember 29, 2016
Ibinuyangyang ni Ai Ai delas Alas ang kanyang alindog na bunga ng tiis-ganda sa pagkain ng organic food sa show niya sa Pinoy Community sa Seoul, South Korea last Sunday, SSeptember 25.
Opening pa lang ng Comedy Queen ay dumagundong na ang venue sa sigawan at palakpakan mula sa ating mga kababayan dahil sa pasabog niyang song and dance number na pinagsamang medley ng kanta ni Beyonce at J-Lo! Bulong nga ng ilan sa nanood, daig pa ni Ai Ai ang 20 years old sa galing niya sa pagsayaw dahil very graceful pa rin siya’t kinaya pang humataw to the max!
Lalong tumindi ang sigawan nang tanggalin niya ang bandang ibabang kasuotan at tumambad sa kanila ang kalaway-laway niyang katawan dahil sa suot na tangga, huh! Of course, ibinalik din ang pantakip niya sa bandang parte ng katawan after ng number dahil dalawang pari ang nasa harap niya, Korean officials at Philippine Ambassador to South Korea na si Raul Hernandez. Thumbs up nga sila sa panalong number na ‘yon ni Ai Ai kahit na nga may halong green jokes ang patawa niya!
Sinundan ni Ai ng audience participation ang pakulo niya. Sabog din sa tawanan ang lahat dahil very cooperative ang sumaling Pinoy. Then sumalang naman ang panganay niyang anak na si Sancho Vito. Isang mabagsik ding dance number ang kanyang ginawa at manang-mana siya sa ina sa galing sa pag-indak!
Eh alaga rin ng aktor ang kanyang katawan kaya kineri niya ang medley ng sikat na dance songs! Aliw din ang audience participation niya ng Pak! Pak! Ganern!
Isa rin sa special guests ang R&B Prince na si Kris Lawrence. Tilian ang kababaihan sa mga kanta niya lalo na sa version niya ng When I Was Your Man at ang first hit song niyang Kung Malaya Lang Ako. Kilala rin ng audience si Kris bilang ama ng anak ni Katrina Halili.
Towards the end of the show, binigyang-buhay ni Ai Ai ang Disney hit songs na Let It Go. Binuo niya talaga ang mataas na kanta kaya umani siya ng palakpakan.
Finally, sama-samang kinanta nina Ai Ai, Kris at Sancho ang Awitin Mo Isasayaw Ko kung saan nakisabay sa kanila ang crowd.
First time ni Ai Ai mag-perform sa Seoul. Fund raising ito kaya naman hindi siya nagpapresyo. Bagkus ay abonado pa siya sa ilang gastusin dahil dinala niya ang favorite choreographer niyang si Ron. Ang mahalaga ay nakatulong na siya, nakapagpasaya pa siya nga ating mga kababayan doon.

Kuwento ni Ai Ai, may isang fan siyang iyak nang iyak nang makita siya in person. Lumapit na sa kanya ang fan nu’ng dumating na siya sa venue. Pero hindi niya agad ito nabigyan ng pansin sa dami ng gustong makalapit at magkaroon ng picture sa kanya.
Eh naalala niya ang fan na ‘yon nang makapunta na siya sa dressing room. Ipinatawag niya ang fan na ‘yon at nang makita siya, nanginginig sa tuwa ang katawan at umiiyak ‘yon. Sabi ni Ai, eleven years old pa lang siya ay fan na niya ang babae na 25 years old na.
Yumakap kay Ai Ai ang fan at nagbigay sa kanya ng bulaklak!
Mula South Korea, sa isang international filmfest ang destinasyon ni Ai Ai na ngayong araw na ito ang alis niya. Then, magkakaroon ng show sa Singapore ang GMA Pinoy TV at ang Sunday Pinasaya naman ay may biyahe sa Japan bilang blowout sa kanila ng producer na si Mr. Tony Tuviera.
Nakatakda ring tapusin ni Ai Ai ang natitirang shooting days para sa Our Mighty Yaya na isinumite ng Regal Entertainment sa 2016 Metro Manila Film Festival.



