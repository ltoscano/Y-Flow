2016 Search For Outstanding Volunteers, inilunsad ng pamahalaan

May 27, 2016 Ben Moses Ebreo

BAYOMBONG, Nueva Vizcaya, May 26 (PIA) â€“ Inilunsad kamakailan ng pamahalaan ang 2016 Search for Outstanding Volunteers sa bansa bilang pagpupugay sa serbisyo ng mga pinoy volunteers sa kani-kanilang komunidad.
Ani Maryanne Darauay, National Economic Development Authority(NEDA) regional director, ang nasabing search ay pangungunahan ng Philippine National Volunteer Service Coordinating Agency (PNVSCA).
Ani Darauay, layunin ng search na ipakita ang mga bukod-tanging husay, serbisyo at dedikasyon ng mga volunteers sa pagtulong sa mga komunidad at mamamayan at bigyan ng halaga ang volunteerism bilang mahalagang aksiyon sa pag-unlad ng bansa.
Ang nasabing search ay bukas para sa mga mamamayang pinoy, Filipino o local chapters ng mga foreign o international non-profit organizations at Filipino o local chapters ng foreign o international corporate na organizations.
Ang mga nomination forms ay makukuha sa PNVSCA website at www.pnvsca.gov.ph at NEDA region 2 website na http://neda.rdc2.gov.ph/index.php.
Ang mga nominations ay dapat maisumite NEDA regional office sa Carig Sur, Tuguegarao City bago July 30, 2016. (ALM/BME/PIA 2-Nueva Vizcaya)



