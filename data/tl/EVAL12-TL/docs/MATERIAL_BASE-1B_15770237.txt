
‘DI NILA KAKILALA SI MADAM NAPOLES

“Hindi ko matandaan kung kilala ko si Janet Lim-Napoles,” wika ni Pangulong Noynoy Aquino sa isang press conference.
“Hindi ko matandaan si Napoles,” sabi ni Senate President Franklin Drilon.
“Hindi ko matandaan kung kilala ko si Madam,” sabi ng marami pa sa kanila.
“Wala akong kinalaman kay Mrs. Napoles,” sabi ni Paquito Ochoa, executive secretary ni Pangulong Noynoy.
Nang maglabasan ang mga picture na kasama nila si Napoles ay biglang may naalala sila.
Nagpa-picture-picture nga pala kami ni Madam, sabi ni Noynoy, pero sa dami ng mga nagpapa-picture sa akin ay ‘di ko sila matatandaan.
Magkakilala nga kami ni Napoles dahil client namin si Napoles, wika ni Ochoa, pero sandali lang.
Assistant din ni Ochoa ang isang Brian na inayos ang press interview ni Ma’am Janet sa isang pahayagan.
Magkakilala nga pala kami ni Napoles, pero sa sosyalan lang, diin naman ni Drilon.
Kakilala raw niya ang anak ni Napoles, sabi naman ni Senador Bong Revilla, sapagkat kasosyo rin siya ng isang anak ni Bong.
Hindi rin daw kilala ni Senador Lito Lapid si Napoles.
Pero ngayong linggong ito ay may bago na namang pasabog laban sa mga kasangga ni Pangulong Noynoy.
Ang hinirang ni Noynoy na si Local Water Utilities Administration (LWUA) Chairman Rene Villa ay kilala rin si Napoles.
Abogado nga raw siya ni Napoles.
Wala na ako sa gobyerno noon.
Kailangan kong kumita, kailangan kong magtrabaho.
Si Villa ay opisyal ng Liberal Party pero sinabi niyang binitawan na niya ang kanyang mga client nang bumalik siya sa gobyerno ni Pangulong Noynoy.
“I am a lawyer and she was my client.”
“I had to earn a living because I was out of government then.”
“I gave her advice on purely private, financial matters, nothing on government or political matters,” sabi ni Villa.



