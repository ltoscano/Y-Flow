PAISTARAN: Ai Ai, nasaid ang lakas sa galit/iyak!
By Dondon Sermino June 25, 2016 Agaw-atensiyon sa Instagram account ni Ai Ai delas Alas ang photo niya na parang pagod na pagod, nangangalumata, dry na dry ang buhok, na parang hirap na hirap, at mukhang galing sa laban at iyakan.
Well, sey ng Comedy Queen, ang picture na ‘yon ay kuha matapos ang isang eksena nila sa Area, na dinidirek ni Louie Ignacio. Tsika niya, sobrang hirap daw siya sa mga ipinagawa sa kanya ni Direk Louie.
You mean, nahirapan siyang maging pokpok sa movie? “Parang hindi naman ako nahirapan sa pagiging pokpok. Ha! Ha! Ha! Ha!
“Pero, seriously, medyo pang-international nga ang datingan ko sa movie. Mahirap din talaga.
Ang pinagawa kasi sa akin ni Direk Louie, acting na parang hindi umaakting. ‘Yun pala ‘yon.
“No acting chuva ako. Parang Jaclyn Jose! Sa picture na nakita mo, galing ako sa pagwawala at iyakan niyan.
“Ang ganda ng scene na ‘yan. Mala-highlight nga ‘yan. Halos maubos ang energy ko! Naubos ang ganda ko! Ha! Ha!

Ha!
“Naku, sana naman mabigyan ko ng karangalan ang industriyang ito, kahit man lang isang international award,” tsika ni Ai Ai.
Hindi pa sigurado si Ai Ai, pero may pakiramdam siya na baka dalawang pelikula niya ang makasali sa Metro Manila Film Festival sa December, bagama’t sa SSeptember pa ang pilian sa mga movies na mapapanood sa December 25.

“Pero itong Area, ang alam ko isa-submit talaga ito sa iba’t ibang international film festival. Siguro sa Tokyo International Film Festival, and then, sa Toronto rin. Kaya halos araw-araw kaming nagsu-shooting.
“Matindihang shooting talaga. Ang daming kagulat-gulat na eksena sa movie. Sobrang kagulat-gulat talaga! Kahit ako nagugulat!” sey pa ni Ai Ai.
Barbie at Thea, tuloy ang away!
Magkalaban, magkaaway, sampalan nang sampalan sa TV serye noon, pero magkaibigan sa tunay na buhay. At ngayong gabi, masusubukan ang friendship nila sa isang matinding labanan.
Sasabak nga sina Barbie Forteza at Thea Tolentino sa Lip Sync Battle Philippines, at malay natin, baka kabugin ng kontrabida ang bida, ha!
Sa unang round, Thea will try to pin Barbie down with an OPM classic laced with her own brand of ‘kontrabida’ flair. Barbie will counter that with a pop hit song that will showcase where she shines the most–her infectious sweetness.
At siyempre, sa second round, itotodo na ng dalawa ang pasabog nila. Sabi nga ni Thea, kahit mukha siyang mahiyain sa tunay na buhay, isang matinding surpresa raw ang ipapakita niya. Isang explosive and physically challenging performance raw ang ibibida ni Thea, para masiguradong matatalo niya si Barbie.
Siyempre, hindi naman papayag si Barbie, being naturally competitive, kaya isang nakababaliw na performance ang ihahandog niya ngayong gabi, kung saan ay super viral nga sa buong mundo ang aatakehin niya.
So, tutok lang sa pasabog na ito nina Barbie at Thea ngayong gabi, after Pepito Manaloto sa GMA7.



