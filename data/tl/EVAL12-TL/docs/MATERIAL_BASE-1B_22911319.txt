
Huwebes, Marso 21, 2013

Acceptance

Acceptance (Jn. 10: 31-42) Offense is the best defense!

Ang pamantayan na ito ay ginagamit sa iba’t-ibang larangan. Halimbawa sa sports…mas maganda daw na nasa opensa ka kesa depensa. Ganun din sa larong chess…advantage daw ang nasa opensa. Sa buhay ganun din daw. Tingnan natin…Kapag may pumapansin sa atin sa ating masamang ugali, ang ginagawa natin sinisilipan din natin sila nang kanilang mga pagkakamali. Sinasabi natin: “Ikaw nga jan...blah…blah…blahh.. (ad infinitum).” Sa pamamagitan nito nakakalimutan na ang tunay na isyu: ang kamalian nang sarili. Lahat na lang nang kapulaan biglang mapapansin…maitim ang siko…malaki ang butas nang ilong…ilang layers ang bilbil… Ganito din ang ginawa nang mga Judio. Binabangga ni Hesus ang kanilang struktura nang pag-aapi sa maliliit at mga aba kaya naman naging target si Hesus nang pagganti. Gumawa sila nang isyu na itinataas ni Hesus ang kanyang sarili at ipinapantay sa Diyos. Gusto nilang pagtakpan ang kanilang ginagawa na sistema na sarili lang ang binibigyang halaga. Mahal ni Hesus ang mga mahihirap na sila namang biktima nang maling pagpapahalaga nang mga Hudyo. Ayaw nilang mabago ito. Kaya nang masagasaan sila nang mga itinuturo ni Hesus gumawa na sila nang paraan para mapagtakpan ito at mailigaw sa tunay na mga usapin. Sa panahon ngayon ito din ang pamantayan. Nang mapag-usapan ang pagtutol nang Simbahan sa RH Bill, sinilip naman ang mga pagkakamali nang mga taong tumututol dito. Kapag may nagbulgar nang katiwalian, pagkatao nang nagbulgar ang siyang binabalingan. Kapag ang isang tao ay nagtutuwid nang pagkakamali, uungkatin din kahit matagal niyang pagkakamali. Si Pope Francis ang ating bagong Santo Papa. Sa kaniyang pamumuno siguradong marami siyang gustong baguhin at sa pagbabagong ito siguradong maraming masasagasaan at mababangga.

Expect na ang mga kahinaan din niya ay sisilipin at palalakihin upang malayo at matakluban ang tunay na isyu. Baguhin natin ang pamantayang ito. Makakalaya lamang tayo kapag tinaggap natin ang ating pagkakamali. Acceptance is the best defense…



