THE SOURCE: Francine at American BF, sa Italy pakakasal!
“Para may divorce!” -- Francine
By Jojo Gabinete June 10, 2016 Sigurado na ang pagpapakasal ni Francine Prieto sa kanyang American boyfriend na si Frank Shotkoski sa SSeptember 2016. Hindi sinabi ni Francine ang exact wedding date nila ni Frank pero may kutob kami na isasabay ang kanilang pag-iisang dibdib sa birthday niya sa SSeptember 17.
Gaganapin ang kasal nina Francine at Frank sa Capri, Italy pero magkakaroon sila ng wedding reception sa November para sa pamilya at malalapit na kaibigan ng aktres.
“Gusto po namin somewhere fun at maganda,” ang sagot ni Francine nang itanong namin kung bakit napili nila ni Frank na magpakasal sa Italy. “Also, ‘yung may divorce. He! He! He! Just in case lang naman,” ang nagbibiro pero realistic na sundot ni Francine.
May napili na si Francine na local designer para gumawa ng kanyang wedding gown. May tatlong buwan pa raw siya para magpapayat dahil sa kanyang sariling salita, “wedding photos are forever”.
US-based si Frank na madalas sa Pilipinas dahil nami-miss niya si Francine. Itinuturing din ni Frank na second home ang ating bansa.
Identity theft, usung-uso sa showbiz!
Myca Acobo Aranda ang pangalan ng estudyante na poser ni Maricel Laxa at residente siya ng Barangay Bagbag, Novaliches, Quezon City. Dinakip si Aranda ng mga tauhan ng Philippine National Police Anti-Cyber Crime Group noong Martes dahil sa identity theft complaint ni Maricel.
Nagbukas ng Facebook account si Aranda at ginamit niya ang litrato at pangalan ni Maricel at ng mga anak nito para makapanghingi siya ng pera mula sa mga kakilala at kaibigan ng aktres. Para sa mga outreach program ni Maricel ang ibinigay na dahilan ng poser sa mga hiningan niya ng pera.
Ayon kay PNP-ACG director, Senior Superintendent Guillermo Lorenzo T.

Eleazar, isang information technology student si Aranda kaya may kakayahan ito na itago ang tunay na pagkatao at burahin sa kanyang mga gadget ang mga digital evidence.
Paglabag sa Section 4b3 (Identity Theft) ng Republic Act 10175 (Cybercrime Prevention Act of 2012), Section 4a (Child Abuse) of Republic Act 7610, at Article 315 (Swindling/Estafa) of the Revised Penal Code in relation to section 6 of RA 10175 ang mga kaso na isinampa ng PNP-ACG laban kay Aranda.

Magsilbi sana na aral sa lahat, hindi lamang sa mga showbiz personality, ang naging karanasan ni Maricel. Mag-ingat sa paggamit ng social media para hindi kayo maging biktima ng identity theft.
Iwasan na ilagay sa inyong mga social media account ang mga personal na impormasyon at kung puwede, limitahan o huwag nang maglagay ng mga litrato dahil walang pinipili ang mga mga poser at identity thieves.
Marami sa mga artista ang biktima ng identity theft ng kanilang mga tagahanga, bashers at haters pero walang aksyon na ginagawa, kahit may karapatan sila na magreklamo sa police authorities.



