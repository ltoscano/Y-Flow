LGU-Gensan nagbigay ng sertipiko sa mga nakakumpleto ng business permits

January 30, 2016

LUNGSOD NG HENERAL SANTOS, Ene 30 (PIA)---Limampung mga establisyemento ang ginawaran ng certificates of recognition dahil sa kanilang maagang pagkuha at pagkumpleto ng business permits para sa kasalukuyang taon.
Ayon kay Mayor Ronnel Rivera ang naturang sertipiko ay isang pagkilala at pagpapasalamat sa mga kontribusyon nila sa ekonomiya ng syudad.
Dagdag nito, ito ang unang pagkakataon na ang lokal na pamahalaan nagbigay ng sertipiko sa mga negosyante na karamihang binubuo ng Micro, Small, and Medium Enterprises (MSMEs).
Malaki naman ang pagpapasalamat ng mga nabigyan ng sertipiko. Anila ang naging inisyatibo ng pamahalaan ay malaking bagay at magsisilbing isang inspirasyon na pag-igihan pa lalo nila ang kanilang pagsisikap upang makatulong pa sa lokal na ekonomiya ng Heneral Santos.
Ito rin anila isang magandang pag-eenganyo sa mga taxpayers upang gawin ang kanilang mga responsibilidad at pananagutan sa pamahalaan ng walang pag-iimbot.
Ayon naman kay bise mayor Shirlyn Ba√±as-Nograles ang mga taxpayers ay napakahalaga sa pagtatag at pag-unlad ng bayan.
Kaya naman aniya pinagsisikapang ng lokal na pamahalaan na ang mga buwis na nakokolekta nito mula sa taumbayan ay nagagamit sa tama at bumabalik din sa kanila sa pamamagitan ng mga makabuluhang proyekto para sa pangkalahatang kapakanan. (CTApelacio/PIA-12 General Santos City)



