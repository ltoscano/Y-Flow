Pangarap na Grand Slam ni Djokovic sinilat
By AFP July 4, 20161
‘The end’ na ang Grand Slam bid ni Novak Djokovic ng Serbia. Humambalos si American Sam Querrey nang nakagugulantang na panalo sa world No. 1 netter sa Wimbledon’s third round.
Sa match na tinampukan nang santambak na mga ‘di inaasahan at pagbabago na may two tiebreaks at inabot ng two days, pinakita ni Querrey, ang tournament’s 28th seed, ang mala-bakal na porma para mamayagpag, 7-6 (6), 6-1, 3-6, 7-6 (5).
“Querrey played a terrific match,” namutawi agad kay Djokovic sa post-match news conference. “He served great, as he usually does… He just overpowered me.” Makikita sa umpisa ng paluan noong Biyernes na parang hindi dinomina ni Djokovic ang pro tennis circuit sa nakalipas na ilang taon. Nasingitan ni Querrey sa first-set tiebreak at nagrolyo ng 6-1 win sa sumunod na set.
Lubog sa two sets to love, bahagyang nabuhayan si Djokovic nang biglang umulan sa Court No. 1, na nagpatigil sa laro sa gabing iyon.
Sa gabi ng pahinga at pwedeng magmuni-muni, sariwang tumapak sa court ang Serbian Sabado ng umaga, nakahugot ng 6-3 win sa third set.
Naging matensyon ang fourth set, kapwa umaasinta ang magkabila ng break. Nawasak ni Djokovic sa wakas si Querrey sa ninth game pero agad nakabawi ang 28-year-old mula sa San Francisco para mauwi sa tiebreak ang set.
Ang mga nakayayanig na serve ni Querrey na nagkaloob sa kanya ng 31 aces ang nangibabaw sa fourth-set tiebreaker at nagpaeksit na sa deposed champion.



