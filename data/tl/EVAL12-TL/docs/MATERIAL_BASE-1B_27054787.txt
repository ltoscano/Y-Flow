
SOBRANG SIPSIP SI SEN. GRACE POE KAY PNOY

UNTI-UNTI nang lumalabas ang tunay na kulay nitong si Sen. Grace Poe.
Ang paulit-ulit niyang sinasabi na para siya sa mahirap at ipagpapatuloy ang inumpisahang laban ng kanyang tatay na si Da King Fernando Poe Jr., ay mukhang nakalimutan na ni Grace.
Sobrang sipsip na itong si Grace kay Pangulong Aquino.
Buong pagmamalaking sinabi ni Grace na naipaliwanag na raw ni PNoy ang Disbursement Acceleration Program (DAP) nang magsalita sa telebisyon kamakailan.
Walang kagatol-gatol itong si Grace sa pagtatanggol kay PNoy!
Hindi na nahiya sa taumbayan.
Marami tuloy ang nagtatanong kung naintindihan ba ni Grace ang mga sinabi ni PNoy tungkol sa kinamumuhian ng taumbayan na DAP.
Kung susuriin kasing mabuti, wala naman talagang ipinaliwanag na matino si PNoy tungkol sa pondong bayan.
Nasagot ba ni PNoy ang mga tanong kung ligal ba ang DAP?
At kung bakit ipinaraan pa sa mga legislator ang DAP?
Ang problema kasi kay Grace, makapagsalita lang sa media kahit na palpak, okey na sa kanya.
Nasaan na ang sinasabi ni Grace na para siya sa mahirap?
Malinaw na ang DAP ay kontra sa mahihirap.
Ang tiyak na makikinabang lang kasi sa DAP ay ang mga mandarambong na mambabatas at hindi ang mga mahihirap.
Nakadidismaya itong si Grace.
Kung may kahihiyan pa siyang nalalabi, itigil na niya ang pagtatanggol kay PNoy.
Alam naman niyang ang DAP ay isang uri rin ng pork barrel pero patuloy pa rin ang pagdepensa niya kay PNoy.
Dapat malaman ni Grace na kaya lang naman siya nanalo sa eleksiyon ay dahil sa mga taong nagmamahal kay FPJ.
‘Wag niyang sasayangin ang alaala ni FPJ. Nasa huli ang pagsisisi!
Pahabol: Totoo bang parang pugon kung manigarilyo si Grace?
Abangan ang susunod na kabanata…



