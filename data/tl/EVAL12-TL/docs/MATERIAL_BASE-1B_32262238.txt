
Nueva Vizcaya livelihood, pasalubong center, bukas na

January 22, 2016 Ben Moses Ebreo

BAYOMBONG, Nueva Vizcaya, Jan 21 (PIA) - Binuksan na kamakailan ng mga provincial officials ang mahigit P28 million na Nueva Vizcaya Livelihood and Pasalubong Center(NVLPC) sa barangay Magsaysay sa bayang ito. Ang NVLPC ay magsisilbing training venue para sa mga local entrepreneurs sa lalawigan upang maiangat ang kalidad ng kanilang produkto. Magsisilbi rin itong rentahan ng mga magtitinda ng mga ibaâ€™-ibang produkto bilang souvenir at pasalubong sa mga local at foreign tourists. Sa pagbubukas nito, pinuri ni Bishop Ramon Villena ang administrasyon ni Governor Ruth Padilla dahil sa pagpapatayo ng NVLPC. Ani Villena, ito ay malaking tulong sa mga maliliit na entrepreneurs na nagnanais pumantay sa mga kapwa negosyante na may lamang sa kaalaman. Umaasa si Villena na magbibigay din ito ng hanapbuhay sa mga mahihirap at maibahagi ang mga naiibang proukto ng lalawigan sa mga turista. (ALM/BME/PIA 2-Nueva Vizcaya)



