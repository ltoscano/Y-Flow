Lungsod ng Kidapawan, patuloy ang ginagawang paghahanda sa magiging epekto ng El Ni√±o

January 14, 2016

LUNGSOD NG KIDAPAWAN, North Cotabato, Ene. 14 (PIA)--- Nagpapatuloy ngayon ang inisyatibo ng pamahalaang panlungsod bilang paghahanda sa maaaring epekto ng tagtuyot. Isa dito ay ang pagpapatupad ng Cash for Work program kung saan binibigyan ng pagkakakitaan ang mga mamamayan lalo na ang mga magsasaka. Nabatid na abot sa P200 sahod kada araw ang kikitain ng mga magsasakang magtatanim ng dilaw na kamoteng kahoy sa kani-kanilang barangay lalo na sa mga liblib na lugar. Ayon kay city mayor Joseph Evangelista, ang hakbang na ito hindi lamang makapagbibigay ng kita sa mga magsasaka kundi makatutulong din sa seguridad sa suplay ng pagkain sa tagtuyot.

Nabatid na bago pa man ipinatupad ang Cash for Work program ay una nang ipinag-utos ni city mayor Evangelista ang paggamit sa mga bakanteng lote na pwedeng pagtamnan ng mga dilaw na kamoteng kahoy. (SJDuerme-PIA12)



