Election sa Nueva Vizcaya, mapayapa

May 10, 2016 Ben Moses Ebreo

BAYOMBONG, Nueva Vizcaya , May 9 (PIA) – Naging mapayapa ang daloy ng elections sa lalawigan simula kaninang umaga. Bago pa lamang magbukas ang mga polling precincts sa ilang bayan sa lalawigan, naghihintay nang bumoto ang mga mamamayan. May mga ilang voters na sinalubong ng problema sa ilang polling precincts dahil sa kakulangan sa lamesa at upuan, hindi mahanapang mga pangalan ng mga voters at panandaliang pagluko ng Voters Counting Machines (VCMs) elektrisidad. Ani Linda Absalon, 67 na botante sa barangay Top Hill sa bayan ng Bambang, minabuti niyang maagang bumoto upang hindi mahirapan sa init ng panahon bago magtanghali. “Naging maayos naman ang maing pagboto dahil gumawa na kami ng sarili naming listahan ng aming mga iboboto at nauna na rin naming hinanap at tinandaan an gaming mga presinto sa pagboto,” pahayag ni Absalon. Inaasahan ang maayos at mapayapang daloy ng election sa lalawigan hanggang matapos ito mamayang hapon dahil sa pagbabantay ng mga kawani ng Parish Pastoral Council for Responsible Voting (PPCRV), Philippine National Police(PNP) at Commission on Elections (COMELEC) sa 15 bayan ng Nueva Vizcaya.

(ALM/BME/PIA 2-Nueva Vizcaya)



