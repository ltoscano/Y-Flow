MGA BUWAYA AT BUWITRE SA KONGRESO

HAYAN. Umuwi na si Atty. Gigi Reyes mula sa mahabang pahinga. Opo. Nagpahinga siya dahil sa mga sutil, mga buwaya’t buwitre sa Kongreso na animo ay pawang santo sa isyu ng pork barrel scam.
Ngayon, halos lahat ay nananawagan na maging state witness siya sa kasalanang gawa ni pork barrel queen Janet Lim-Napoles pero ang idinidiin ay tatlong senador lamang – Enrile, Estrada Revilla.
Hindi nakatutuwa dahil sa listahan ng Commission On Audit (COA), 98% na mga mambabatas ay sabit sa matiwaling transaksyon gawa ni Napoles. Sabi nga ni Mar Roxas, “putang i….!”
Bakit si Atty. Reyes ang sinusulsulan ninyo para idiin ang tatlo? Bakit hindi unahin si Janet Napoles? Ang sarap ng buhay niya sa Ospital ng Makati. Lumalabas na mga gunggong at inutil ang mga doctor na tumitingin sa kanya dahil sabi ng kaibigan kong arbularyo, tatlong oras lang sa operation dapat, tapos na.
Bakit puro state witness ang hinahanap ng Malacañang, DoJ, Kongreso ng Senado at Kamara? Bakit hindi masimulan ang plunder case ni Napoles? Bakit kung sino-sino ang mga hinahanap, sinusuyo at sinusulsulan ninyo para tumayo at magturo sa inyong mga kalaban sa politika? Baka kayo ay manuno.
Pagdating ni Atty Reyes, nagpakitang muli ang mga sulsolero’t sulsolera. Kesyo dapat daw na maging state witness siya para idiin ang mga “personal” nilang kaaway sa politika. Hindi ba kayo nahihiya? Mas marami at patuloy ang paglala ng problema ng sambayanan. Iyan ang inuuna ninyo!
May ginawa na ba kayong tulong sa mga biktima ng mga bagyo’t kalamidad? Sapat na ba ‘yung ipinadala ninyong delata at noodles na markado ng inyong pangalan at larawan? ‘Yun lang ba ang inyong kakayanan na pagtulong sa taumbayan?
Tingnan ninyo ang EDSA sa sikip ng trapiko. Tingnan ninyo ang mga mananakay ng MRT at LRT. Tingnan ninyo ang masikip at mabahong paliparan. Tingnan ninyo ang pagsulpot ng marami pang bahay iskuwater. Tingnan ninyo ang mga bagong graduate na walang mapasukan. Tingnan ninyo ang hindi balanseng distribusyon ng ekonomiya.
Kayo-kayo lang ang yumayaman!
Tell all, Atty. Gigi? Para ano? Para maubos ang oposisyon at partido ng kalaban ninyo? Saan kayo kumukuha ng kapal ng mukha para unahin ang mga walang kuwentang isyu at alagaan nang todo ang kapural ng krimen ng pork barrel?
Dapat kayo ang murahin araw-araw ni Mar Roxas. Sa bilyon-bilyong piso na inyong nilaspag diyan sa Kongreso, limang daliri lang ang katumbas ng nagawa ninyo.
Ngayon, tila kayo mga buwaya’t buwitre na nakaabang sa bagong masisila, wala ba kayong kahihiyan man lamang?
Tingin natin ay nalagay sa alanganin si Capa sa biglaang interview sa kanya ng media at ang naisagot na siya namang katotohanan ay naging maanghang sa panlasa ni Gen. Alan Purisima.
Gaya nang naramdaman ng marami, isa na tayo kanila, natural ang reaksyon ni Capa na magtaka kung bakit siya sinibak bilang Tugis chief sa kabila ng magandang accomplishment nito.
Sa kabilang banda, may agam-agam din ang marami, at sigurado tayo na naramdaman din ito ni Capa na dahil ang nadakip ay si Lee, baka o may dudang may nangyaring hokus-pokus.
Imbes kasi na papuri dahil nahuli ang wanted na si Lee, ang naging award ni Capa ay sinibak sa puwesto at inilipat sa napakalayong assignment. Aba’y sino nga naman ang ‘di magtataka?
Dahil sa pagpapa-interview sa media hinggil sa biglaang pag-alis sa kanya – ang napala ni Capa ay batikos ni Purisima na sinamahan ng galit ni PNoy na iwinagayway pa sa publiko.
Sa totoo lang, maraming Juan ang ‘di naging kampante sa ipinakita ni Purisima at ang Pangulo, at para masabing tama ang kanilang ginawa, ipinagpapatuloy nila ang pagbatikos kay Capa.
‘Di tanga ang madlang pipol, ihinto n’yo na ang pagbatikos sa kaawa-awang si Capa.
Dahil kahit kasi anong banat ang gawin, awa ang nararadaman ng sambayanan kay Capa at galit sa PNP.



