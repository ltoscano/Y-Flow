Traffic puntirya ni Duterte By Aries Cano June 21, 2016 Pinupuntirya ni President-elect Rodrigo Duterte na ihirit sa Kongreso ang emergency powers bilang pambala sa problema ng matinding trapiko sa Metro Manila.
Naniniwala si incoming Transportation Secretary Arthur Tugade na malaking bagay na maipanglulutas sa buwisit at sakit sa ulong problema sa traffic ang emergency powers.
Sa panayam ng media kay Tugade na dumalo sa Sulong Pilipinas business workshop sa SMX convention sa SM Davao kahapon, sinabi nito na kailangang maideklara ng Kongreso ang isang krisis upang mailarga ng administrasyong Duterte ang emergency powers laban sa monster traffic. “Kung nabababoy na ang kabuhayan natin at ‘di ito krisis, ano ang krisis? Ang masasabi ko lang, sana hindi na natin masubukan ‘yung pinagpapawisan at kinakabuwisitan natin na traffic araw-araw,” pagkokomento ni Tugade.



