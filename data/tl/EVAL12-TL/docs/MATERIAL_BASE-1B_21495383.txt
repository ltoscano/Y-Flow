Higit 1,000 mag-asawa sa N. Cotabato sumailalim sa Family Development Session

August 04, 2016

LUNGSOD NG KIDAPAWAN, North Cotabato, Ago. 4 (PIA)--- Abot sa 1, 653 mag-asawa sa mga bayan ng Alamada at Pikit dito sa lalawigan ang sumailalim kamakailan sa Family Development Sessions (FDS) na ipinatupad ng Population Division ng Provincial Governorâ€™s Office.

Layon ng aktibidad na magabayan ang mga mag-asawa sa wastong pangangalaga ng pamilya tulad ng pagpapalaki ng anak, pagpapanatili ng maayos na relasyon ng mag-asawa at iba pa.

Ayon kay Nelly Bauzon, pinuno ng PGO-Population Division, mahalaga para sa mga mag-asawa ang maging responsable hindi lamang bilang mag-partner kundi bilang mga magulang sa kanilang mga anak.

Binigyang-diin pa ni Bauzon na upang mapalaganap ang impormasyon hinggil sa maayos na pagpapamilya, abot naman sa 335 mga dalaga at 235 mga binata ang kanila pang isinailalim sa FDS.

Giit pa niya, patuloy ang ginagawang Family Development Sessions ng PGO- Pop Div sa iba pang mga bayan sa probinsya. Maliban naman sa responsible parenthood ay ibinabahagi din nila ang mga impormasyon hinggil sa health and family planning, pag-iwas sa teenage pregnancy, family relations at iba pa.

(SJDuerme-PIA12/JSta.
Cruz-NorthCot Media Center)



