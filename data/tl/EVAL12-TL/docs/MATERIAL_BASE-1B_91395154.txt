LANI, ANTON, ARNOLD AT EVA PANIRA KAY OLIVAREZ

GRABE raw gumawa ng pera itong grupo nina Lani, Anton, Eva, at Arnold.
Lahat daw kasi ng pwedeng pasukan na mapagkakakitaan ay talaga namang pasok ito dahil nga sa sobra sa buwakaw ang apat na ito.
Magmula sa permit, bayaran sa amilyar at kontrata sa infra at supplies ay talaga namang kinokopo ng mga ito dahil nga bihasa na sina Lani, Anton, Eva, at Arnold sa kanilang pinanggalingang siyudad sa north ng MM.
Ibang klase raw ang lifestyle ng mga kumag dahil bukod sa mamahaling bag, relos at sasakyan, ang mga ito ay talaga namang todo ang biyahe kapag weekend.
Sabi nga ng mga tao sa Parañaque, kaya sila nagbago ng alkalde dahil sawa na sila sa bulok na kalakaran, pero parang nagkamali nga sila dahil mukhang mas masahol pa raw ang administrasyong ito sa dati dahil kauumpisa pa lamang ay talaga namang todo kabig na ang grupo ng apat.
Ang kawawa nga lamang dito ay si Mayor Edwin Olivarez dahil pangalan niya ang nasisira sa tao at iyan ang dapat niyang agapan bago mahuli ang lahat.
Base sa tip ng ating impormante, may boss daw itong grupo nina Lani na malakas kay Mayor Edwin kaya’t dedma lang ang punong ehekutibo sa pinaggagagawa nina Lani, Anton, Eva at Arnold.
Sinabi pa ng ating impormante na ang halos lahat daw ng supplier sa dating pinanggalingan nitong siyudad ay nasa Parañaque na, kaya’t tiyak na tuloy-tuloy ang ligaya ng mga kumag.
Pinababantayan din ng ating espiya kay Mayor Olivarez ang pag-iisyu ng business permit at bayaran ng amilyar dahil dito raw nag-master ang grupong ito.
Sa salitang kalye, matindi ang team work ng apat at tiyak dito tiba-tiba ang kanilang kasapakat na malakas daw kay Mayor Olivarez.
Marami pa tayong ibubunyag sa raket ng apat + 1 at iyan ang inyong abangan.



