GMA, #1 sa Urban Luzon at Mega Manila June 5, 2016 Consistent ang GMA sa pagiging #1 sa Urban Luzon at Mega Manila base sa survey noong Mayo ng Nielsen TV Audience Measurement.
Mula May 1 hanggang 31 (kung saan base sa overnight data ang May 22 hanggang 31), nanguna ang GMA sa Urban Luzon dahil sa naitala nitong household audience share na 38.9 percent, mas mataas ng 8.6 points sa 30.3 percent ng kalaban.
Umabot naman sa parehong double-digit ang lamang ng GMA sa balwarte nitong Mega Manila kung saan nakakuha ito ng audience share na 40.9 percent, mas mataas ng 13.8 points sa 27.1 percent ng kalaban. Mas marami ring programa ng Kapuso Network ang napabilang sa listahan ng top-rating shows sa Urban Luzon at Mega Manila sa pangunguna ng Kapuso Mo, Jessica Soho (KMJS).
Pasok din sa listahan ng top-rating shows sa Urban Luzon ang 24 Oras, Pepito Manaloto, Lip Sync Battle Philippines, Magpakailanman, Poor Señorita, Eat Bulaga, Because of You, Once Again, Ismol Family, 24 Oras Weekend, Sunday PinaSaya, Juan Happy Love Story, Wish I May, Wowowin, Bubble Gang, Hanggang Makita Kang Muli, Imbestigador, Vampire Ang Daddy Ko, Magkaibang Mundo, at Karelasyon.
Wagi rin ang Sunday Night Box Office at The Millionaire’s Wife.
Ang Eleksyon 2016 special coverage ng GMA nung May 9 ay nakapagtala ng average people share na 37.8 percent sa NUTAM, kumpara sa 33.9 percent ng kalaban.



