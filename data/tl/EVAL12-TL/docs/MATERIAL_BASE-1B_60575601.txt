BAGONG PHILHEALTH

MALAKI na ang pagbabago ng Philippine Health Insurance System o PhilHealth. Sa ilang ulit na imbitasyon ng PROMEDIA NEWS FO-RUM na ginaganap tuwing Martes sa Quezon City Sports Club, hindi lang ang mga miyembro ng mass media na regular na dumadalo roon kundi mismo ang mga sumisilip na mga pribadong indibidwal at mga kapwa kasabay na panauhin ng aming news forum.
Lumawak na ang kanilang serbisyong medikal at tumaas ang halaga ng kanilang saping-gastos sa mga miyembro ng pasyente. Ayon sa tagapagsalita ng PhilHealth na si Del Aseron, lalo pa nila nga-yong pinalalawak ang pagmimi-yembro ng lahat ng Filipino.
Gusto nilang bigyan ng tiyak na tulong pinansiyal-medikal ang bawat mamamayan. May batas na tayo, dapat lahat tayo ay miyembro.
Pinapayuhan natin ang lahat na, una, magmiyembro kayo at alamin ang mga pakinabang natin sa oras ng ating pangangailangan sa ating kalusugan.
Ang pag-upo pa ni Atty. Alex Padilla bilang pangulo at chief executive officer ng PhilHealth ay isang malaking alas ng rehimen ni Pangulong Benigno Aquino III. Si Atty. Alex ay isang tunay na lider-makabayan hindi lang noong pana-hon ng aktibismo kundi hanggang sa mga oras na ito. Isa siya sa mga abogado ng bayan na nag-lingkod nang libre sa mga biktima ng rehimeng batas militar ni dating Pangulong Ferdinand Marcos. Sa kanyang pag-upo sa iba’t ibang sangay ng pamahalaan, hindi ma-tatawaran ang kanyang tahimik ngunit mabunga na serbisyo sibil.
Matagal na kaming hindi nag-kikita o nagkakausap at hindi ko na siya inabala pa nang maglipat-lipat siya ng ahensiya ng gobyerno. Pinakahuli ay noong bagong talaga siya bilang Undersecretary sa Department of Health. Ngayon, sa kanyang bagong trono sa PhilHealth, walang duda, sisigla pa ang maraming serbisyo medikal na maibibigay ang ahensiya.
Tiyak, pangunahing atensyon niya ang hanay ng maralita. Pero hindi ibig sabihin na malayo siya sa mga maykaya. Hindi po uri ni Atty. Padilla ang mamili ng paglilingkuran. Nakatitiyak tayo, nakatanim pa sa kanyang isipan ang katagang – “PAGLINGKURAN ANG SAMBAYANAN!” Isa sa mainit na tanong sa PhilHealth ay ang mga miyembrong “ginamit” lang ng mga politiko noong eleksyon. Simple ang sagot ni Ka Delio Aseron, “ibinilang at iginagalang ng PhilHealth ang sektor na ito.”
Kung maaari nga lang, mismong PhilHealth na ang magtayo mismo ng ospital ng bayan sa buong bansa. Tiyak, mas maganda ang resulta ng kanilang serbisyo publiko.



