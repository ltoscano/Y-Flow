PDigong walang nilabag By Tina Mendoza July 8, 2016 Nanindigan si Chief Presidential Legal Counsel Salvador Panelo na walang nalabag na due process si Pangulong Rodrigo Duterte nang isapubliko nito ang pangalan ng 5 heneral ng PNP na sinasabing sangkot sa ilegal na droga.
Sa isang panayam kay Panelo sa Malacañang, sinabi nito na noon pa man ay hinihikayat na ni Pangulong Duterte ang mga opisyal na sangkot sa illegal drug trade na lumabas ngunit sa kabila ng pagkakataong ito ay hindi lumantad kaya naman pinangalanan na ang mga ito.
“No law nor due process has been violated. The President as well as the PNP chief have been threatening to name them and asking them to come forward they did not, they were given the chance to do so but they did not. When President named them, he was in fact giving them the opportunity to explain their side, that is what they’re doing now they went to media and explain their innocence,” paliwanag ni Panelo.
Itinanggi rin ni Panelo na nagkakaroon ng trial by publicity sa kaso ng mga generals.
“Trial by publicity will come only if ‘yung media nilalathala lang ‘yung nag-aakusa at ‘di pinapakinggan ‘di nilalabas ‘yung panig ng inaakusahan,” dagdag pa ni Panelo.



