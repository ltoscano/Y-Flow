Sin tax collection humataw March 26, 2016
Ang excise tax na nagmumula sa mga produkto ng sigarilyo at alak ang siya umanong humataw sa pinakamataas na koleksyon ng buwis.
Ayon sa Bureau of Internal Revenue (BIR), sa buwan pa lamang ng Enero at Pebrero 2016 ay tumaas umano ang koleksyon ng 14.05% at tinatayang nasa P18.46 bilyon ang nakolektang buwis mula sa target na P16.19 bilyon.
Sinabi rin ng BIR na kahit noong nakaraang taon, umabot din sa 37.36% at nakakolekta sila ng P13.44 bilyon mula sa tinatawag na sin tax. Sa unang dalawang buwan pa lamang, ang tobacco products ay nakapagtala na ng P10.86 bilyon ng sin tax, samantalang ang mga fermented liquor naman ay P5.55 bilyon habang ang distilled spirits at compounded liquors ay P2.06 bilyon.
Sa kabuuan, ang cigarette maker ay nakapag-produce ng 400.858 milyong pakete at ang alcoholic beverages naman ay nakagawa ng 258.325 at 58.650 proof liters ang distilled spirits.



