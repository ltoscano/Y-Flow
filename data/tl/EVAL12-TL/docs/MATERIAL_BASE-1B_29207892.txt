First time sa buong buhay Lyca nakaranas ng magarbong birthday party

RATED A Ni Aster Amoyo (Pilipino Star Ngayon) | Updated November 30, 2014 - 12:00am

Ibang-iba na ang buhay ngayon ng The Voice Kids grand champion na si Lyca Gairanod who turned 10 last November 21 at nagkaroon ng kanyang kauna-unahang engrandeng birthday party na ginanap sa clubhouse ng Camella Tierra Nevada, ang subdivision na nilipatan ng child singing champ and her family bilang bahagi ng kanyang premyo.
Isinantabi na ni Lyca at ng kanyang ina ang pamumulot ng basura para makatulong at maitawid ang araw-araw na pangangailangan ng kanilang pamilya.
Sa kauna-unahang pagkakataon ay nakaranas si Lyca ng isang magarang birthday party na dinaluhan ng kanyang mga kaibigan sa dati nilang lugar sa Tanza, Cavite ganoon din ng mga bagong niyang kaibigan sa kanilang nilipatang subdivision.
Themed party ang naganap na may magagandang dekorasyon at balloons at maraming pagkain, dalawang beses siyang nagbihis â€“ isang red dress na may pink tiara habang ang isa ay kulay blue na inspired kay Queen Elsa ng Frozen movie.
Kapag nagtuluy-tuloy ang magagandang blessings sa buhay ni Lyca, hindi kami magtataka kung balang araw ay sa mas malaking bahay siya sa Metro Manila lumipat kasama ang kanyang pamilya.
Si Lyca ay tinaguriang Little Superstar.



