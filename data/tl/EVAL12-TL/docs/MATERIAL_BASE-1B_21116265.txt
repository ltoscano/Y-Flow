Blazers iginapos ng Clippers October 29, 2016
PORTLAND, Oregon (AP) — Ang misyon ng Los Angeles Clippers sa kanilang opener ay bulabugin ang 3-pointers ng Portland Trail Blazers.
Epektib: Apat lang sa 18 attempts sa perimeter ang naipasok ng Portland, at napreserba ng Clippers ang 114-106 panalo Huwebes ng gabi.
Dalawang araw bago ang laro, pinanood ng Clippers ang opener ng Blazers. “We just saw the clinic they put on at the 3-point line, so we just tried to make it tough on them and get them inside the line,” lahad ni Chris Paul, tumapos ng 27 points sa Los Angeles.
May 27 points din si Blake Griffin at nagdagdag pa ng 13 rebounds.
Nagbaon ng 3-pointers si Paul tungo sa 102-90 Clippers lead 4:07 pa sa laro at luminya na sa exits ang crowd ng Blazers.
Last team sa Western Conference ang Clippers na nag-start sa season.

Sa 113-104 victory ng Portland sa sariling teritoryo kontra Utah noong Martes, 13 3-pointers ang nilista ng Blazers.
Bago na-fouled out sa dulo ay naglista ng 29 points at 10 rebounds si Damian Lillard para pamunuan ang Blazers.
Sa layup niya ay dumikit ang Portland, 107-102, 35.9 seconds na lang, pero kinapos na ang rally.



