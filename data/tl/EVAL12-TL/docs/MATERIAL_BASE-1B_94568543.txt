
Libreng wheelchairs, ipinamahagi sa mga PWDs ng Antipolo

February 24, 2016

LUNGSOD NG ANTIPOLO, Rizal, Pebrero 24 (PIA) — Namahagi ang Pamahalaang Lungsod ng Antipolo, katuwang ang Operation Blessing Foundation (OBF), ng libreng wheelchairs sa mga residente na PWD (Persons-With-Disabilities) kung saan 33 wheelchairs, 2 saklay at isang stroller ang naihandog sa mga ito. Mahigit na sa 100 na Antipoleño na may kapansanan ang napagkalooban ng mga wheelchairs ng pamahalaang lokal.
“Sa pamamagitan po ng mga wheelchairs na ito, sana po ay mapagaan namin ang inyong buhay. Kung sakaling mayroon po tayong kilalang mga nangangailangan pa ng mga kagamitan tulad ng wheelchairs, strollers, walkers, crutches at iba pa, ipagbigay alam niyo lang po sa amin nang sa gayon ay sila din ay matulungan natin,” Ayon kay Antipolo Mayor Jun Ynares. Ginanap ang malakihang paghahandog sa pangunguna ni Mayor Jun Ynares noong Enero 29, 2016 sa Sumulong Park. (ANTIPOLO-PIO/PIA-Rizal)



