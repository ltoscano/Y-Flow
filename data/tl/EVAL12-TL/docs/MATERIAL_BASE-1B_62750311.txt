GMA, PMAPTV Station of the Year!
November 26, 2016 Muling hinirang ang GMA bilang TV Station of the Year sa ginanap na 6th People Management Association of the Philippines (PMAP) Makatao Awards for Media Excellence noong Nov. 23 sa Sofitel Philippine Plaza Manila. Matatandaang inuwi rin ng GMA ang parangal na ito noong nakaraang taon.
Nagwagi rin ngayong taon ang late night newscast na Saksi bilang Best TV News Program. Ang investigative public affairs program na Reporterâ€™s Notebook naman ay nag-uwi ng Best Public Affairs Program award.

Ang veteran broadcast journalist na si Kara David ay kinilala bilang Best TV Public Affairs Program Host.
Samantala, pinarangalan din ng PMAP si GMA Network Consultant for Radio Operations Mike Enriquez bilang Best News Anchor para sa radyo. Ang Saksi sa Dobol B ay nanalo rin bilang Best Radio News Program.



