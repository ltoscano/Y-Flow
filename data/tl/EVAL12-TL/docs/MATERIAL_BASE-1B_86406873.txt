NAGSAGAWA NG SEMINAR ANG NWRB SA BATANGAS

NAGSAGAWA ang National Water Resources Board (NWRB) ng dalawang araw na seminar na may temang: “Seminar on Integrated Water Resources Management (IWRM) and Climate Change Adaptation (CCA)” sa Hotel La Corona De Lipa, Batangas.
Ang naturang seminar ay naglalayong maisulong ng maayos ang mga sumsunod:
1\. Pagkakaunawaan ukol sa ating pinagkukunan ng tubig at ang epekto ng pagbabago ng klima at ang kahalagahan ng IWRM;
2\. Palawakin ang kamalayan ng publiko sa mahalagang tungkulin ng NWRB;
3\. Ibahagi ang gawain at karanasan ng IWRM;
4\. Gawin pamilyar ito sa mga stakeholder ang Water Code of the Philippines at ang pinabagong mga alituntunin nito.
Ang seminar na ito ay nilahukan ng mga sumapi mula sa mga sektor na nagmula sa Rehiyon 4A, 4B at 5, kasama rin ang ilang ahensya ng pamahalaan, lokal na pamahalaan (LGUs), mga water districts (WDs), mga non-government organization, academe at pribadong sektor.
Ang mga nagsalita (resource speaker) sa pagtitipong ito ay mula sa NWRB, Bureau of Soils and Water Management (BSWM), Philippine Atmospheric Geophysical and Astronomical Services Administration (PAGASA) at Climate Change Commission (CCC).
Ang mga paksang tinalakay ng mga tagapasalita sa loob ng dalawang araw ay:
1\. Kung ano ang tungkulin ng NWRB sa sektor ng patubig,
2\. Ang Water Code of the Philippines;
3\. Ang mga kinakailangang dokumento at paggawa ng permiso sa patubig;
4\. Ang proseso at mga kinakailangang dokumento sa Sertipiko ng Pampublikong Kaayusan;
5\. Ang pagganap ng tungkulin ng NWRB sa pagmamando at pagpapatupad ng batas;
6\. Ang epekto at pagkilos dulot ng pagbabago ng klima;
7\. Ang konsepto, mga “framework” / programa at proyekto ng IWRM at CCA;
8\. Ang IWRM ng BSWM bilang susi sa makukuhang pagbabago sa agrikultura at sagot sa nagbabagong klima;
9\. Ang maaring mangyayari at prodyeksyon ng PAGASA dahil sa nagbabagong klima;
10.Ang pambansang stratehiya ng CCC sa pagbabago ng klima. ANG INYONG LINGKOD/DR. HILDA ONG



