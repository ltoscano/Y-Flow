
Climate Change Commission puro biyahe sa labas ng bansa zero accomplishment!?

Posted by: Jerry Yap
on June 1, 2015
in Bulabugin

ABA’Y katakot-takot na international conference ang dinadaluhan ng delegasyon ng bansa kaugnay ng tinatawag na climate change pero wala namang nanyayare!?
Wala pa umanong matibay na solusyon na nakikita mula sa Commission sa mga panawagan ng mga international conferences na dinaluhan nito.
Nagpadala ang bansa ng delagasyon sa Warsaw noong 2013. Sa Lima, Peru naman noong December 2014.
Pero hanggang ngayon wala pang naisusumiteng accomplishment report ang Climate Change Commission kung ano ginawa matapos ang komperensya at kung mayronn man nasaan?
Ano ang naging aksyon ng Commission sa panawagan ng mga komperensiya.
Pera ni Juan dela Cruz ang ginagamit ng mga delegado para dumalo sa napakahalagang mga komperensiya.
Walang nahita ang kawawang si Juan?
Ngayong Hulyo 7 hanggang 10, ay magpapadala na naman ang Pilipinas ng mga dadalo sa international scientific conference na may kaugnayan sa climate change. Inaasahang aabot sa 1,500 ang dadalo kasama na ang ipadadala ng bansa.
Ang layon umano ng international conference na ito ay: Provide an in-depth perspective on the scientific disciplines contributing to the evaluation of climate fluctuations and climate change, their projection and impacts; explore constraints and opportunities affecting humanity’s future on Earth through dedicated storylines and scenarios; advance understanding of changes under way and possible solutions in favour of transition toward a more sustainable future.
Scientific conference umano ito. Ibig sabihin scientist ang mga dapat na dumalo na may kaalaman sa climate change at hindi turista na walang gagawin kundi ang magpa-selfie-selfie sa mga tourist spot ng Paris.
Sayang ang pera ni Juan!
Sayang na sayang ang kaban ng bayan!



