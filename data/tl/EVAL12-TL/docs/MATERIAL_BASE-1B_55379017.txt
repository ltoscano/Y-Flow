I KNOW BETTER!: Yen Santos, jackpot kay Piolo!
Devon, may ibubuga sa akting!
By Jun Nardo August 31, 2016
Nadagdagan ang Millennial Regal Babies. Pumirma kahapon ng film contract ang Star Magic artists na sina Yen Santos at Devon Seron.
Nakilala si Yen na magaling na artista nang lumabas sa TV adaptation ng Koreanovela na Pure Love. Lalong tumatak ang pangalan niya sa tao nang magbidang muli sa afternoon series na All of Me.
Taong 2010 nang madiskubre si Yen nang sumali sa Pinoy Boy Big Brother Teen Clash edition. Mula noon, nagtuluy-tuloy na ang suwerte niya sa TV pero never pang nagbida sa pelikula. Kaya naman first acting break sa big screen ni Yen ang ginagawa niya sa Regal na Once In A Lifetime. Dobleng suwerte pa niya dahil no less than Piolo Pascual ang leading man niya at nakatungtong siya sa New Zealand kung saan doon shinoot ang malaking bahagi ng romantic-drama mula sa direksyon ni Dondon Santos.
Bumulaga naman sa press si Devon Seron nung mag-presscon ang 2015 festival entry ng Regal na Haunted Mansion. Seksi-seksihan ang dating niya pero may ibubuga rin sa pag-arte. Sinundan ito ng pelikulang I Love You To Death kung saan isa siya sa nam-bully sa bidang si Kiray Celis.
Ngayon, full-pledged Regal Baby na si Devon at gagawin niya ang isa pang horror na Puwera Usog na isa sa isinumite na entry ng Regal at si Jason Laxamana ang director.
Produkto rin si Devon ng Pinoy Big Brother. Kasabay niya si Yen sa pagpasok sa reality show. Pero nahirang na fourth placer si Devon sa nasabing artista search. From then on, namayagpagpag na siya sa ilang TV shows sa kanyang network gaya ng Be My Lady, Oh My G at iba pa.Ilan pa sa latest Millennial Regal Babies na pinapirma ng movie contract ng mag-inang Lily at Roselle Montverde ay sina Derrick Monasterio, Jericho Estregan, at iba pang talents ng ALV Talent Circuit.
As we all know, full blast ngayon ang Regal sa pagagawa ng pelikula. In the can na ang My Rebound Girl nina Alex Gonzaga at Joseph Marco at SSeptember 28 ang showing nito.
Kasunod nito ang The Escort sa October na pinagbibidahan nina Christopher de Leon, Lovi Poe at Derek Ramsay.

Umarangkada ang shooting ng Mano Po VII: Chinoy; patapos na rin ang Never Been Touched Never Been Kissed nina Jake Cuenca at Angeline Quinto at Miho Nishida at Tommy Esguerra; submitted na for 2016 MM ang Our Mighty Yaya ni Ai Ai delas Alas.
Anytime soon ay magsisimula na ang Recipe of Love once makumpirma ang main cast.
“Ang daming nangyayari sa Regal!” wika nga ng isang director dahil kaliwa’t kanan ang production meeting sa Valencia events place.



