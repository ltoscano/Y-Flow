
Mahigit 100 estudyante ng TESDA magtatapos ng kursong bokasyunal ngayong araw

January 14, 2016 Reyjun Villamonte

DAET, Camarines Norte, Enero 14 (PIA) -- Nakatakdang magtapos ngayong araw ang mahigit 100 estudyante mula sa ibat-ibang bayan dito ng Technical Vocational Course ng Technical Education and Skills Development Authority (TESDA). Ito ay sa ilalim ng programa ng TESDA ng Camarines Norte at ng AKO-BICOL Party List sa pamamagitan ng Special Training for Employment Program (STEP). Kabilang sa mga kursong bokasyunal ay ang Shielded Metal Arc Welding NC I, Automotive Servicing NC I at Consumer Electronic Services NC II. Sa bahagi ng programa, ipipresenta ng kanilang mga tagapagturo ang mga estudyante sa harap ng kanilang pamilya, mga opisyal ng pamahalaan at mga kinatawan ng AKO BIKOL.

Magiging panauhin pandangal naman sa naturang programa si Executive Director Atty Alfredo A. Garbin Jr. ng AKO BICOL PARTY LIST kasama si Congressman Rodel Batocabe. Nakatakda rin na ipamahagi sa mga magtatapos ang mga kagamitan para sa kanilang pagsisimulang paghahanapbuhay, training allowances at ang sertipiko mula sa TESDA at AKO BIKOL. (MAL/RBM/ROV-PIA5/CamNorte)



