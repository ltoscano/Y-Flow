Rep. Cuaresma, nagbigay ng tulong sa Kabalikat Civicom

October 03, 2016 Ben Moses Ebreo

ARITAO, Nueva Vizcaya, Oct. 3 (PIA) – Nagbigay ng tulong pondo si Rep. Luisa Cuaresma kamakailan sa mga miyembro ng Kabalikat Civicom Association, Inc.

Novo Chapter upang mapalakas pa nito ang serbisyo para sa mga mamamayan.

Ang tulong ay ibinigay ni Rep. Cuaresma sa isinagawang 23rd Founding Anniversary ng grupo na ginanap sa barangay Bone North sa bayang ito.

“Ako ay isa ring miyembro ng grupo at naniniwala akong dahil sa maliit na tulong ay mapapalakas at mapapalawak ang mga serbisyo ng Kabalikat Novo Chapter sa mga nangangailangan,” pahayag ni Rep. Cuaresma.

Ani Freddie Fernandez, pangulo ng Kabalikat Novo Chapter, gagamitin ng grupo ang tulong pondo ni Rep. Cuaresma upang mapalakas ang pasilidad ng grupo tungo sa mas malawak na radio communication sa lalawigan at karatig na probinsiya.

Ang Kabalikat ay isa sa mga radio communicators group sa Nueva Vizcaya na ang layunin ay magbigay ng tulong sa mga nangangailangan lalo sa panahon ng sakuna, aksidente at iba pa.

Ang Kabalikat Novo Chapter ay nabuo noong SSeptember 2004. (ALM/BME/PIA 2-Nueva Vizcaya)



