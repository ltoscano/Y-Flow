Black inilipad ang Ateneo By Elech Dawa November 8, 2016
Binulaga ng Ateneo ang De La Salle University noong Sabado matapos patirin ng Blue Eagles ang 12-game winning streak ng Green Archers sa Season LXXIX UAAP seniors men’s basketball tournament.
Nakaumang na ang La Salle sa kanilang asam na 14-game sweep at dalawang panalo na lang ay diretso na sila sa Finals pero, nasilat sila ng Ateneo na inangklahan ni Aaron Black.
Nilipad ni Black ang 16 points at pitong rebounds kasama ang 7-of-10 sa shooting para ilista ang 7-4 karta ng Blue Eagles at ipalasap sa Green Archers ang unang kabiguan sa 13 laro. “I just came into the mentality that I really want to win this game. Always be attacking,” saad ni Black.
Dahil sa kanyang impresibong laro, tinanghal ang third year shooting guard na ACCEL Quantum/3XVI-UAAP Press Corps Player of the Week.
Pinakamagandang laro ni Black noong Sabado matapos siyang magpagaling ng kanyang foot injury.
Isang buwan din siyang hindi nakapaglaro para sa Eagles.
Sa kanyang pagbabalik laro naging instrumento siya sa opensa ng Ateneo, nag average siya ng 9.3 points per game, 4.2 rebounds at 2.2 assists.
Inungusan ni Black sina Paul Desiderio ng University of the Philippines, Sean Manganti ng Adamson at Matt Salem ng National University sa league’s weekly award.
Nasa solo third ng team standings ang Blue Eagles may tsansa pa sila sa twice-to-beat advantage sa semifinals.



