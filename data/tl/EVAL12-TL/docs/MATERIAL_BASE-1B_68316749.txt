IPHO-Maguindanao nag-paalala laban sa mga sakit na maaaring makuha sa tag-init

January 20, 2016

LUNGSOD NG COTABATO, Ene 20 (PIA) -- Pinaalalahanan ng Integrated Provincial Health Office-Maguindanao (IPHO-Maguindanao) ang publiko na isaalang-alang ang ilang bagay na may kinalaman sa kalusugan para makaiwas sa sakit na dala ng nararanasang mainit na panahon. Payo ni IPHO-Maguindanao Health Officer Dr.

Tahir Sulaik, dapat panatilihin ang kalinisan, kumain ng masusustansyang pagkain, tamang ehersisyo at tiyaking sapat ang tulog para mapangalagaan ang kalusugan. Mainam din aniya ang pag-inom ng 8 hanggang 12 baso ng tubig araw-araw at pag-iwas sa pagbibilad ng matagal sa araw upang maiwasan ang heat stroke at dehydration. Maaari rin namang gumamit ng sunscreen o sunblock o magsuot ng magaan at komportableng dahil kung hindi maiiwasan ang paglabas kahit na sobrang init ng panahon. Ayon kay Sulaik, ilan sa mga karamdamang naitala sa probinsya ngayong tag-init ay ang highblood, sore eyes, ubo, sipon at pagtatae (ORVRivera-PIA12)



