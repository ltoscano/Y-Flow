
CALOOCAN’S NEW LIGA HEAD

BAGONG liderato, bagong pag-asa!
‘Yan ang pare-parehong pahayag na namumutawi sa labi ng mga lider at residente ng Caloocan City na ating nakausap at nakahuntahan.
Kamakailan, nagkaisa ang mga kapitan ng lungsod na iluklok si Barangay 137 Chairman Along Malapitan bilang bagong Liga president.
Sa bisa ng kanyang pagkakapili, uupo si Along, anak na panganay ni Mayor Oca Malapitan, bilang isa sa mga miyembro ng
City Council.
Malaki at importante ang kanyang role sa Sangguniang Panglungsod para maisulong ang mga programa at proyekto ng mga barangay.
Magiging partner ni Mayor Oca si konsehal Along sa kanyang mga plano para sa muling paglisan ng Caloocan sa kahirapan.
Ang Caloocan ay isa sa mga lugar o siyudad sa bansa na maagang nangibabaw kung kaunlaran ang pag-uusapan dahil sa angking yaman.
Subalit sa paglipas ng panahon, naiwanan ito at nalugmok.
Ang sinasabing dahilan: korapsyon at umiiral na maruming pulitika.
Marami ang naniniwala na sa pagkakahalal ni Mayor Oca bilang punong-lungsod sa nakaraang eleksyon, muling aangat ang Caloocan City.
Sa kasaysayan, si Mayor Oca ang nakakuha ng pinakamalaking boto, patunay na napakataas ang tiwala sa kanya ng mga taga-Caloocan.
Ngunit sa rami ng problema, hindi kayang mag-isa ng butihing alkalde na dalhin ang lungsod sa dating maaliwalas na kinalalagyan.
Para magtagumpay, kailangan niya si Kon. Along Malapitan, na tulad niya’y isang subok na lingkod-bayan para maitaguyod ang mga programa at proyekto na magdadala muli sa Caloocan sa rurok ng kaunlaran.
Katulad ng kanyang tatay na naging konsehal, bise alkalde at kongresista ng 1st Distict, nasubok na ang kakayahan ng batang konsehal.
Sa murang edad, nasabak ito sa serbisyo-publiko nang unang maluklok na kapitan ng brgy. 137 sa kalagitnaan ng dekada 2000.
At sa May 2010, nakakuha ito ng mataas na boto at nakuha ang number 1 spot sa labanan sa pagka-konsehal sa unang distrito.
Sina Mayor Oca at Kon. Along, magta-tandem sa paglilingkod, walang dahilan para ‘di muling umangat ang lungsod ng Caloocan.



