Tinda tindahan Kami
Dikayuh min kamaumuhan saga ni ngah ya pag usaha ya ma kawuman ya min pagtinda tinda. Iya pagtinda tinda tu kamaumuhan tandah nu ma saga kawuman saga Filipino, pasalan ya pagtinda tinda tu kabuwan toongan ya patut ma kaalluman ma sa Filipino. Ma tinda tinda tu tatammu na kamemon ya saga llaw llaw kalagihan nu maka saddi ya dagangan ya taballi ya minsan dikayuh dikayuh. Saupama na mba ka kakoleh bang ka malli buwas da karut ma tinda pagdagangan buwas, makaballi ka minsan kilu kilu ma tinda tinda. Maka, bang ka mba maka balli shampoo maka conditioner ya ma kassah kassah pasalan ya sin nu toppot ru, jari ka malli ya sachet ma sari-sari store.
Sibuh da maka min saddi saga dagangan.
Ma pikilan ku mitu ra ma Pilipin ya niyah batiin lahi na pagdagang maka pagballi ya kamaumuhan, ya saga manusiyah malli ya dikih dikih. Dikayuh tu min saga tandah ya saga manusiyah mba makakoleh malli saga dagangan bang tighan, hangkan, ya saga maghinang subay ya magpaniyah saga batiin pagdagang, maka ya leh ya tandah ma ya tinda tinda. Iya tinda tinda tu beteh du ya tinda heya nan patannah ma urban atawa ma rural ya magpaniyah supaya makabuwan ya kalagihan manusiyah llaw llaw.
Kamaumuhan saga dagangan ya pinag dagang ma tinda tinda ya na saga takakan ma mital, saga llaw llaw kalagihan beteh na sukal, kahawa, buwas, sabun pagpandi maka pagdakdak, toothpaste, asin, insallan, gatas maka sadi min batiin, lamud ya ya saga yuk siga electronic load atawa ya labi takila bang ya e-load. Ya saga e-load to jari ka malli minsan duwampuh, tallumpuh, atawa mpatpuh pilak maka pariyatah. Ma saddi tinda tinda, jari ka malli e-load min sangpuh sambil sangpuh maka lima pilak. 
Ya kamaumuhan saga ya tinda tinda tu jari mag utang. Jari ya saga magballi tu ngah saga dagangan maka mboh mayad subay ika 15th maka 30th llaw ma bulan, ya kamaumuhan ya magtabuk na gadji. Saga mag utang tu kamaumuhan bang ya ma kawuman nahut ya saga manusiyah na miskin maka ya saga magkila ra saga manusiyah ya magbihing bihing maka ya siga mba makakoleh bang malli dagangan kalagihan siga, ya hinang siga ngutang. Maka ya saga mandusiyah tu magkampung da siga. Sabab ya batiin tu, ya tagdapu  tinda tinda tu subay toongan labi in poonan na supaya sigi sigi ya tinda tinda tu. Pasalan subay gih ngabut labi duwa pituh atawa saga ngabut dambulan mboh ni ngah ya saga untung min dagangan. Ya saga mag duhun duhun ya batiin bang ya manusiyah mba magbayad utang siga, ya maka lugih ya ma saga tagdapu tinda.
 Ma kahekaan saga kawuman, tinda tinda tu kamumuhan na magbihing bihing. Hangkan ya saga magballi, jari sigam peneh mingga mingga tinda ya kabilahian siga pamallihan. Itu koh ya maka halin ma saga untung ma tinda tinda saddi min saga min utang. Bang niyah ya hekah ya tinda tinda tu ma lugal, beteh na ma lugal kami, beteh saga ya mag agaw siyan malli. Hangkan na, ya tagdapu saga tinda tu pareyoh siga ya price dangan siga dikih dikih, supaya hekah pilih ni siga malli, atawa 
Iya pagpinda ma timpu tu maka halin sin saga untung ma siyan siyan na tagdapu tinda tinda nan. Bang beteh lu koh ulan atawa ya timpu dingin pareyoh koh ballihan ya softdrinks maka ice. Ya saga untung ma tinda tinda tu yak oh dipende ma poonan ya bey patannah eh tagdapu na iya pagpoonan ma tindatinda. Alang alang sab, ya koh bang heya poonan hekah sab dagangan jari magballi maka sab ya magbaballi hekah sab pamenean siga maka hekah du sab ya untung. Saga tinda tinda tu heya toongan tatabang ma mandusiyah ya siga magkalagihan, pasalan minsan ya waktu pagtuli, ya bihing lumah jari sidja nuktuk ma lawang tinda tinda na bang niyah saga ya kalagihan toongan binalli beteh na tambal.
