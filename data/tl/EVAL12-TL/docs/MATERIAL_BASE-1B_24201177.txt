All-time great By Andy Sevilla October 4, 2016 Mukhang hindi pa titigil sa pagkampanya si California Chrome (Lucky Pulpit-Love the Chase, by Not For Love) at puwede pang manalo ng panibagong $1million (P48 million) kapag sumali at manalo sa US Breeders’ Cup ngayong buwan.
Napanalunan niya ang Awesome Again sa Santa Anita Park na ibinandera ang $1 million pabonus sa sinumang kabayong makaka-sweep ng Pacific Classic, Awesome Again, at ang $6 million Breeders’ Cup na pulos doon gaganapin.
Ngayon, merong nang kabuuang all-time leading earnings na $13.4 million (P646.55 million) si California Chrome mula sa 15 panalo, 3 segundo, at 1 tersero sa 24 laban. Undefeated ang 2014 Horse of the Year ngayong taon at ang kanyang mga pinakamalaking panalo ay 2016 Dubai World Cup, Kentucky Derby, at Preakness Stakes.
Kung patuloy na aasa ang horse owners sa guaranteed prizes ng mga racing clubs, walang mangyayari sa industriya.
Ang mga guaranteed prizes na ibinibigay ng racing clubs para makaengganyo sa mga horse owners ay stop-gap measure lang dahil sa patuloy na pabagsak ng benta sa takilya.
Walang mangyayari kung magbibingi-bingihan at magbubulag-bulagan ang mga awtoridad sa karera sa tunay na problema sa industriya.
Kunsabagay, kilala na ng mga susunod na henerasyon sa karera kung sino at ano ang mga bagay na naging dahilan bakit bagsak ang karera dito sa panahong ito.
Ang pagdami ng off-track betting stations sa buong bansa ang isang malaking tsansa na lumaki ang benta sa karera.
Pero paano mangyayari ito ganung walang suporta ang sangay ng pamahalaan na mapatayuan ng OTBs ang mga malalaking bayan sa bansa. Sa anong suporta ang kanilang kailangan?
Hindi na kailangan tanungin dahil hirap ang isang investor na maglagay ng OTB sa labas ng Kamaynilaan na laganap ang jueteng. Mahirap makakuha ng permit sa mga local government units lalo’t malakas maghatag ang mga jueteng operators sa mga LGU heads (na kilala nyo na marahil).
Pero kapag ang sangay ng pamahalaan na mismong nasa ilalim ng opisina ni Presidente Digong ang kakausap sa mga ito, ano sa tingin nyo ang mangyayari? Pero hindi nila ito ginagawa dahil hindi raw ito nasa kanilang poder….ngek?



