
DUTERTE KAILANGAN NA RIN NG BAYAN

NAPAPANAHON na para pagbigyan ni Davao City Mayor Rudy Duterte ang panawagan ng sambayanan na paglingkuran niya ang buong bansa.
Ito kasi ang hamon ng kasalukuyang panahon dahil kilala ang mayor ng Davao City sa pagiging astig lalo na sa usapin ng peace and order.
Kaliwa’t kanan ang gulo sa bansa kaya’t hindi mamatay-matay ang paghiling kay Duterte na sumabak na rin sa eleksyong nasyonal.
Hindi nababagay sa Senado ang isang Rudy Duterte bagkus kailangan siya ng bayan sa mas mataas na posisyon na siyang tututok sa kriminalidad sa bansa.
Sa araw-araw na ginawa ng Diyos ay hindi nawawala ang kaguluhan at mukhang lalo itong lumalala dahil wala nang kinatatakutan ang mga gumagawa nito.
Tapos na rin siguro ang tungkulin niya sa kanyang lungsod kaya napapanahon na rin sigurong tugunan niya ang panawagan ng buong estado.
Nakasalalay ang pag-unlad ng bansa sa matinong peace and order at dito tamang-tama ang katauhan ni Duterte na kilalang kalaban ng mga kriminal.
Napaunlad na niya ang Davao City dahil sa kanyang kakaibang estilo sa pakikibaka sa krimen.
Kaya ito na ang inaantay ng buong sambayanang Pilipino dahil talaga namang palala na nang palala ang kaguluhan kahit saang sulok sa bansa.
Kahit saan ay nagaganap ang mga patayan, nakawan, holdapan at droga kaya naghahanap ng solusyon ang bansa.
Napapanahon ang panawagan na lumahok na si Punisher sa labanan.
Ibang taktika na ang dapat subukan ng bayan sa krimen at dito angat sa labanan si Duterte. ALINGAWNGAW/ALVIN FELICIANO



