
MAYWEATHER I-BOYCOTT AT RIZAL PD GALIT SA BURDADO

MULING napatunayan ng buong daigdig na sa larangan ng basagan ng pula, este, ng mukha ay wala pa ring tatalo sa Pinoy!
Lalo na’t maliban sa kaliwa’t kanang kamao ni Manny Pacquiao ay mayroon pa tayong panibagong armas. Ang mga daliri ni Mommy Dionisia! Hek, hek, hek!
Ika nga, kung si Floyd Mayweather ay may pampabuwenas na makakapal na nguso ng kanyang erpat, si Pacman naman ay pampabuwenas na ngayon ang mga daliri ni Pacmom!
Opps! Espeking op Mayweather, matinding kahihiyan sa buong mundo ang aabutin ngayon ng boksingerong ito kung hindi pa rin siya haharap kay Pacman. Dahil wala na siyang maikakatwiran pa kung bakit hindi siya lalaban kay Pacquiao.
Maliban lang kung aaminin na ni Mayweather na talagang naduduwag siya sa ating Pambansang Kamao! Bwar, har, har!
Ika nga, dito sa kombinsidong panalo ni Pacman laban kay Bradley ay dapat nang isantabi ni Floyd ang yabang at mga tinirintas na palusot. Dapat na niyang harapin sa “lona” si Manny para magkaalaman na kung sino ang sino sa boksing!
At isang bagay lang, parekoy, ang makapagbibigay ng pressure sa “undefeated” para mapilitang lumaban kay Pacman. Dapat i-boycott ng lahat ang mga gaganaping laban ni Mayweather!
Ibig sabihin, dapat “langawin” ang kanyang mga laban sa ibang boksingero. Para matiyak na ang Pacquiao versus Mayweather fight!
Op kurs, isama uli si Mommy D. para mayroong pi-finger kay Mayweather! Hak, hak, hak!



