801 ektaryang lupain sa Kabacan isinasailalim sa CARP

August 31, 2016

KABACAN, North Cotabato, Ago. 31 (PIA)--- Isinasailalim sa Comprehensive Agrarian Reform Program (CARP) ng Department of Agrarian Reform (DAR) ang nasa 801 ektaryang lupain dito sa bayan.

Ayon kay Senior Agrarian Reform Program Technologist Roselyn Soriano, ang naturang bilang ng lupain ay pagmamay-ari ng abot sa 104 na indibidwal.

Ani Soriano, sa ngayon abot pa lamang sa 79 na ektarya ang naisailalim sa CARP at 10 naman ang naging Agrarian Reform Beneficiaries (ARBs).

Sa kabilang banda, suportado naman ng Sangguniang Bayan ang inilatag na proyekto ng DAR-North Cotabato kamakailan.

Iprinesenta ni Agrarian Reform Program Officer 1 Nanette Ulep sa sanggunian ang proyektong Village Level Processing Center Enhancement Project (DAR-VLPCEP).

Layon ng nasabing programa na mabigyan ng livelihood project ang mga ARB sa bayan.

Sa ngayon nasa 80 mga ARB na ang nabigyan ng programa ng DAR sa Barangay Dagupan.

Maglalaan naman ang DAR ng abot sa P300,000 na pondo sa bawat matutukoy na ARB na bubuo naman ng kani-kanilang organisasiyon.

Saklaw ng proyekto ang product enhancement, renovation ng mga processing center, capacity building, supply of raw materials sustainability at iba pa.

(SJDuerme-PIA12 with report from RBe√±ez-DXVL News)



