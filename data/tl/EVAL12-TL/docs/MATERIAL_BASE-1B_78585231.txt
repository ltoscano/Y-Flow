Pag ‘di pwede si Mayweather: Pacquiao vs Crawford ikakasa November 12, 2016
Matapos ang unanimous decision win ni eight division world champion Manny Pacquiao noong Linggo kay Jessie Vargas, pinag-uusapan na ngayon pa lang ang susunod na laban ng Pambansang Kamao.
Sino ang ikakasa ni Top Rank’s CEO Bob Arum, promoter ni Pacquiao, laban sa fighting Senator?
Rematch na ba kay Floyd Mayweather? Laban muna sa ibang boksingero? Sa pinakahuling panayam kay Arum, sinabi nitong nararamdaman niyang magaganap ang rematch kay Mayweather sa 2017. Pero, walang makapagsabi kung babalik na nga ba sa boksing ang retired undefeated American fighter.
Kung hindi mapa-finalize ang rematch kay Mayweather, option ni Arum na ikasa si Pacquiao kay Terence Crawford.
“Crawford has a very tough fight with Molina. If he wins that fight…… then we would look at Manny’s options for 2017,” lahad ni Arum kay Jose Sanchez ng boxingscene.com.
“Obviously, if Mayweather decides to come out of retirement, that would be the fight for Manny. But if not, Crawford would be the choice. I have not spoken to Mayweather, not with [Mayweather’s adviser] Al Haymon. It’s just my opinion [the rematch has a 75% chance of happening], which is as valid as [the opinion of] anyone else,” dagdag pa ni Arum.
Sa Pacquiao-Vargas fight sa Thomas and Mack Center sa Las Vegas ay sumulpot si Mayweather at nanood ng laban sa ringside.
Naglaban noong Mayo 2015 sina Mayweather at Pacquiao. Wagi ng unanimous decision ang Amerikano, na muling sumabak noong Setyembre at nanalo kay Andre Berto at pagkatapos ay nagretiro.
Habang si Pacquiao ay kinailangang operahan ang kanang balikat na na-injured habang naghahanda sa nasabing laban.

Matapos ng operasyon ay nagbakasyon si Pacquiao at muling sumabak noong Abril kontra kay Tim Bradley na tinalo rin niya ng unanimous decision.
Naghayag din ang Pambansang Kamao ng pagreretiro matapos ang Bradley fight.
At makalipas ang apat na buwan, muli itong sumabak at nanalo nga kay Vargas.
Pero, base sa body language ni Mayweather, posibleng hindi na magtatagal at muli itong lalaban.
Ayon sa mga eksperto, ang pagpunta-punta ni Mayweather sa gym at pagpapapawis ay indikasyon na nagsisimula na itong magpakundisyon.
Si Crawford ay undefeated sa 29 fights, 20 dito ay pawang knockout at siya rin ang kampeon sa WBC at WBO 140-pound division.



