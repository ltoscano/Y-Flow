Bagong Legislative building ng Odiongan, pinasinayaan na

June 30, 2016 Dinnes M. Manzo

ODIONGAN, Romblon, Hunyo 30 (PIA) --- Pinasinayaan noong Hunyo 28 ang bagong two-storey Legislative building ng bayan ng Odiongan sa pangunguna ni Congressman Eleandro Jesus F. Madrona. Ang nasabing legislative building ay nagkahahalaga ng mahigit P7 milyon na pinondohan ng tanggapan ni Madrona at lokal na pamahalaan ng Odiongan. Ang bagong legislative building ang magsisilbing opisina ng Vice Mayor at mga Sanguniang Bayan members ng Odiongan kung saan dito na gaganapin ang lahat ng session ng lehislatura o anumang pagpupulong ng lehislatura ng naturang bayan. Ginawaran din ng parangal ni Vice Mayor-elect Mark Anthony Reyes at mga konsehal ng Odiongan si Madrona bilang pagkilala sa kanyang naitulong sa pangangalap ng pondo para maitayo ang nasabing gusali.(DM/PIA-IVB/Romblon)



