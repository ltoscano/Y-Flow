First round wawalisin ng Lions By Ramil Cruz August 9, 2016
Nakaamba ang sweep ng San Beda Red Lions sa siyam na asignatura sa first round ng eliminations ng Season 92 NCAA men’s basketball.
Huling haharapin ng mga taga-Mendiola ang JRU Heavy Bombers mamaya sa The Arena sa San Juan, kapag nasungkit ang pang-siyam na ‘W’ ay papasok ng second round na walang bangas. Walang umubra sa unang walong nakatapat ng Lions ni coach Jamike Jarin, huling biktima ang San Sebastian College Stags, 87-77, noong Biyernes.
Nasa No. 7 ang Heavy Bombers sa 3-5.
Sa tampok na laro, sagupaan ng magkapitbahay sa Intramuros na Letran at Mapua para basagin ang pagkakabuhol sa 4th-5th sa 5-3.



