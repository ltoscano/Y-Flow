Fight plan vs De La Hoya, Margarito: Gagamitin ni Pacquiao kay Vargas
November 2, 2016
Nasa Las Vegas na si Manny Pacquiao para sa kanyang WBO welterweight fight kay champion Jessie Vargas sa Thomas and Mack Center sa Linggo (Manila time).
Sa Pilipinas halos kinumpleto ni Pacquiao ang kanyang paghahanda sa laban. At marami ang nagtatanong kung anong fight plan ang inihanda niya at ng coaching staff laban kay Vargas.
Sa panayam ng boxingscene.com, inilahad ni Pacquiao na ang ginamit niya laban kina boxing legend Oscar De La Hoya at Antonio Margarito ang masasaksihan ng mga fans. Bakit? Dahil, sina De La Hoya at Margarito ay matatangkad at mahahaba ang braso. At halos ganito rin si Vargas – – may taas na 5’10” at reach na 71” – – kumpara sa height ni Pacquiao na 5’6” at 67” (reach).
“Kailangang ma-establish ko agad ang fight plan ko early in the fight. Kailangan ako magdikta ng laban. May tatlong fight plans kami for him (Vargas), dahil he is young and strong champion. I need to overcome his height and reach advantage. If you watch my fights against Oscar (De La Hoya) and Antonio Margarito, you’ll see my speed and footwork will be my key weapons,” pahayag ni Pacquiao.
Ayon pa sa fighting Senator, hindi niya puwedeng maliitin ang kakayahan ni Vargas, dahil uhaw ito sa tagumpay, bukod pa sa atat makaiskor ng upset.
Aware si Pacquiao sa naging galaw ni Vargas laban kina Tim Bradley at Sadam Ali.
“I cannot afford to look past Jessie Vargas,” paliwanag ni Pacquiao. “He is young, strong and hungry. After (the fight), I will start discussing future options with Bob Arum and Freddie Roach. I want to give the fans a fight to remember. That is my motivation.”



