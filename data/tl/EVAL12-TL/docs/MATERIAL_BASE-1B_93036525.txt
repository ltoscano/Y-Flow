Banana industry palalakasin By Jun Tadios October 26, 2016 Suportado ng Department of Agrarian Reform (DAR) ang programang palakasin ang industriya ng saging sa Davao.
Binisita ni DAR Secretary Rafael Mariano ang banana plantation sa Kapalong, Davao del Norte upang alamin ang kagyat na pangangailangan upang mapalakas ang produksyon ng saging.
Kinausap din ng kalihim ang mga magsasaka at trabahador ng AMS Kapalong Agrarian Reform Beneficiaries Employees Multi-Purpose Cooperative (AMSKARBEMCO). Inatasan ni Mariano si Regional Director John Maruhom ng DAR Region 11 na bigyan ng mabilis na ayuda ang mga magsasaka at mga namamasukan sa plantasyon upang masigurong hindi sila napagkakaitan ng benepisyo at tulong mula sa pamahalaan.



