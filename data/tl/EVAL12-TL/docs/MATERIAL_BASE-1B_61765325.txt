Pagtilaw ma Subul-subul
1: Hap subu, aku tu si Darwisa Bulong min Ateneo de Zamboanga University 
Tiyah aku mitu ngamuh makaa himungmungan ma kahalan nu.
Makajari hakaan nu aku mapasalan kahalan pagbaran nu?
2: Aku si Aljibar Julkanain.
Sangpuh ka nnom umulan ku maka makatapusan na aku mapag high school mitu ma Pasiagan National High School.
1: Batiin ba sih, na magtapus na ka ma high school.
Na ayyan na garah nu ni ngah eh nu pag college nu na maka mingga garah nu ngiskul pag ubus nu na mag high school tu?
2: Na, angan-angan ku tahinang aku maglalayag atawa magmunda ma tahik ma sosongun.
Garah ku ngah Marine Engineering.
Ma sabab halam niyah iskul mitu bateh ngahukab course tiyah tu, aku tu mag-garah piin maka ngiskul na ma Sambuwanga.
Bay na ndah ku bang iskul ayyan niyah hukab course tiyah tu.
Pagpene-an ku ya saga, Zamboanga State College of Marines Science maka Science Technology (ZSCMST) maka  Zamboanga Polytechnic College. 
Sagoh matto-a ku kabalehan sigam ZSCMST.
Na sarang miin na aku ngiskul. 
1: Na hap sab koh eh.
Angay ka bilahi tahinang maglalayag ma sosongun?
2: Na, bilahi aku ngalibut dunya.
Saddi min magpagtulak-tulak bilahi du sab aku nabangan matto-a ku maka usaha mboh sab tapa-iskul saga danakan ku.
Aku siyaka ma lima kami magdanakan.
Na hangkan heya ni asahan ma aku eh matto-a ku.
1: Ya bay  tabissara nu dinsinih sih sangpuh-ka-nnom umul nu batinaan.
Batiinga bahah ya mag umul sangpuh-ka-nnom? 
Ayyan na peen ta ndah nu makaa, ma baran nu maka minsan sambil pangaddatan nu?
Maka batiingga ta tabuk nu ya saga kapindahan makaa?
2: Na, mag umul sangpuh-ka-nnom tu hatihan na tatabuk ku na maka ta atuhan ku du saga ginisan kapindahan ma pagbaran maka ma pikilan ya mustajab takka ma aku.
1: Ah batiin ba sih. 
Ayyan hatihan  na makaa ya kapindahan ma magbaran?
2: Kapindahan mapagbaran ya tiyah kapindahan ya na takka ma baran ku. 
Bateh bay tagnah sih, halam bay niyah bu ma bayhuh ku, soh pag abut ku sangpuh-ka-tallu, ya bu ma bayhuh ku tu magluwasan na ya ma dugu datah bowah ku, ubus pagheya ku ma umulan, batinaan sangpuh-ka-nnom na aku, eh na paheka tahinang na iya pongot mitu kamemon ma datah bowah ku, bateh na tandah nu batnaan.
Dahu-dahu-an salih mbal hap tanam ku, soh inah ku maka mastal ku ngahakaan aku kamemon konoh ka lallahan bateh umulan ku tu palabay ma anu kapidahan bata-itu.
Pag-ubus, ta ndah ku ya suwara ku tu papinda na, min lingkat dikih-dikih suwara tundju gohom suwara na.
Niyah sab salih tomoh mitu ma kallong ku tu, ngahaka mastal ku, ni onan konoh Adamâ€™s apple.
Kosean buun nagnah na tomoh ma deyoh kepet ku.
Pag ubus ta ndah ku salih niyah na tomoh ma aku pag kabilahi ma danda seheh ku ma iskul.
Ya bay talabay ku salih maka iyah-iyah; sagoh halam niyah  tahinang ku, bateh na bissala inah ku daran, tiyah tu lamud na dagan pagsubud ta ma ka llum ta.
1: Ah batiin ba sih.
Ayyan sab makahalan ya pagpinda ma pamikil bateh na bay tabissara nu dinsinih sih? 
Makajari hakaan nu aku ma pasal kahalan tiyah tu?
2: Na, niyah saga waktu bilahi toongan aku ni pogos ya sarah ku maka bilahi aku palakkat min matto-a ku; niyah sab waktu maka pag lengog aku maka saga bagay ku; niyah sab waktu bateh mbal hap pangissa ko ma kamawmuhan.
Bateh tandah ku niyah salih kasolagotan pangaddatan ku; kamwamuhan waktu salih mbal tasayu ku ayyan toongan hap maka ayyan laat.
Sagoh pasalan niyah toongan daran pag pa-entom maka pag iskul ma bateh kahantang ku, beteh sab lik ta inut-inut ta-atuhan  ku na.
Tasayu ku maka mattan ma aku, na ya saga kalaat issa ma takissa ku palabay sidja ru.
Niyah sab lik ta hap kapindahan tandah ku maaku; tagnah ya waktu anak-anak gih aku, sabul aku, soh batinaan subul na aku, tahinang na aku salih tasayu ku na ma pasalan paglanuh-lanuh. 
Sinayu na eh ku ma pasalan hamut ku, hangkan, mandi sidja na aku llaw-llaw maka matannah na aku hamut-hamutan mboh aku hamut maka sussi ni ndah.
Bilahi sab aku niyah salih kandi pagkamandusiyah ku.
Minsan bateh lik ta bilahi aku magpanon maka saga kabagayan, soh bilahi aku tahinang bateh maka sugpat ni sigam ma pagmandusiyah ku
Bateh na lik ta, bang beteh ya Korean Movie Series ya kabalehan sigam, peneh ku komek; bang bateh bilahi sigam ya hinang maluwasan, bilahi aku ya ongkah saddi iya ongkah maluwasan.
Bilahi toongan aku massa novels maka ya maka salih maka ya kitab salih makatawu nen.
Maka kinogan aku magpinta maka magdro; ya saga bagay ku bilahi makallum saga pangongkaan maka pakale ma rock music. 
Pag ubus min iskul, saga bagay ku maka aku matannah takuman waktu ma kosean Internet CafÃ© sekot.
Kabalehan sigam ngongkah ya poker games ma net, ubus aku hinang ku magchat maka saga bagay ku ma cyber.
1: Na batiingga ya pangaddatan bi tu mindahi ma pag addat bi maka pangaddatan beteh mapagkasubul bi?
2: Na.
Ma pag addat, matto-a ku masi ya pinaka hap toongan guru ku.
Mmah ku mbal niga maka mbal nginum alak, na mbal du na sab aku ngahinang batiin, minsan bateh lik ta kahekaan na bagay ku nganggaraan aku nulay kahinangan tiyah tu.
Mmah ku ngahakaan aku mbal manjari niga maka nginum ma mag-agama ya ngahaka; hangkan minsan gih batiingga na ya panassat saga bagay ku maaku, masi aku maka haka mbal, sabab kahagad aku ma haka mmah ku.
Maka mmah ku tu ya hap bineyaan.
Ma pag sussi, inah ku mandu-an aku tiyah-e, daran ya missala na parsussihan hatihan na lawak kita min sakki; pinandah eh na ay bay tapamanduh na.
1: Hap.
Na niyah na seheh nu magkabilahi?
Ya maaku niyah na tunang-tunang nu batinaan?
2: Aho, niyah na tunang ku, seheh ku ma iskul.
Manis iyan maka ta-u.
Lasa aku ma iya, maka bilahi aku ma iya sabab dalowa pangaddatan kami maka dalowa ya kabalehan kami maka kabansihan kami.
Pag ubus ku ngiskulan Marine Engineering maka bay na aku maka tabang ma matto-a ku, ngannah na aku sin mboh ya takawinan ku.
1: Hap toongan koh eh.
Sagoh subay ta ubus nu iskul nu maka maka tabang na ka ma matto-a nu; ubus min diin maka jari na ka ngannah sin ma pangawin nu.
2: Aho, tawwah.
Hinang ku du koh eh.
1: Ok, magsukul toongan ma waktu maka ma bay tapamuwan nu kahalan ma pagbaran nu.
Landuh aku sigak toongan.
2: Maka jari sidja du bang kaa.
1: Ni dahayatan ka ni tuhan maka ma-id na aku.
