Push Mo Toh!: Sue-Ronnie, mala-AlDub ang drama!
By Glenn Regondola June 16, 2016 Mala-AlDub pala ang ‘love team’ ngayon nina Sue Ramirez at Ronnie Alonte ng Hashtags.
Naikuwento nga niya sa Tonight With Boy Abunda na nabuo ang love team nila sa social media dahil na rin sa kanilang mga tagahanga na siyang gumawa ng paraan upang paingayin ang kanilang imaginary love team.
Hindi nga raw sila magkakilala ng personal, pero dahil sa pag-match-match sa kanila ng kanilang fans, nabuo nga at naging trending topic pa. Kaya nang una silang magkita, hiyang-hiya pa raw si Sue na ang tanging nasabi ay, “Di ba, ka-love team kita?”
Simula nga noon ay nabuo na ang special friendship nila na marami ang bumubuyo na sana silang dalawa ang magkatuluyan lalo na nga at nasabi ni Ronnie na potential girlfriend ito.
“I’m not closing any doors,” ang sabi naman ni Sue.
May sarili na rin silang followers at sana nga raw ay mapansin ito ng mga Kapamilya topnotch at mabigyan sila ng break.
Sa ngayon kasi, ang tanging break ni Sue ay ang maging third wheeler sa mga sikat na love teams katulad ng KathNiel noon at ngayon ay ng LizQuen. Kaya hindi nakakapagtaka kung nakakatanggap siya ng pamba-bash sa bilnd followers naman ng tandem na ito dahil ayaw nilang may nakikigulo sa kanilang mga idolo kahit sa teleserye lamang ito nangyayari.
Well, tingnan natin kung hanggang saan sisikat ang araw para kay Sue sa showbiz na ayon kay Boy mismo ay tila nararamdaman niyang ito ang susunod sa mga yapak nina Liza Soberano, Kim Chiu at iba pang sikat ngayon na Kapamilya contract stars.
Kunsabagay, mukhang full-packaged naman si Sue dahil bukod sa maganda ito, may boses at okey naman ang PR. Well, tingnan nati, huh!



