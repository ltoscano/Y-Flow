Generika dapa sa Petron By Robin Mendoza October 9, 2016
Inumpisahan ng Petron ang kampanya para muling makuha ang korona nang padapain ang Generika, 25-18, 25-23, 25-14, sa muling pagbubukas ng Philippine Super Liga Grand Prix sa The Arena sa San Juan kahapon.
Agad na nagpamalas ng malalakas na spikes si American import Stephanie Niemer na tumapos ng 18 puntos, mula sa 15 kills at tatlong service aces, samantalang hindi naman nagpahuli ang locals na sina Ces Molina at Aiza Maizo-Pontillas na may tig-10 marka.
Matatandaang natalo ang noo’y defending champion Petron sa kamay ng Foton sa pangunguna ng reigning MVP na si Lindsay Stalzer. “Sobrang thankful kay God kasi binigyan niya kami ng unang panalo, happy kami sa nilaro ng team kasi nagperform lahat.

Hopefully, it continues because it’s a long league,” sabi ni Delos Santos.
Nag-ambag din ng siyam na puntos ang isa pang import mula America na si Serena Warner para sa Petron.
Masaya si Delos Santos sa panalo ngunit tiyak niya na hindi pa ito ang buong lakas ng kanyang koponan.
Tatlong linggo pa lamang sa bansa ang kanyang mga imports at umaasa ang beteranong coach na hindi magtatagal ay makakapag-jell na ang kanyang locals at mga foreign players.



