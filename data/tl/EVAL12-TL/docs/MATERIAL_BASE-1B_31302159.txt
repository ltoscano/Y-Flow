Adamson target ang playoffs By Elech Dawa November 9, 2016
Krusyal na ang bawat laro para sa mga nais sumampa sa Final Four ng LXXIX Season UAAP seniors men’s basketball tournament. Mag-isa sa fourth spot ang Soaring Falcons hawak ang 6-5 karta, toka nila ang University of Sto. Tomas mamayang alas-kuwatro ng hapon sa Mall of Asia Arena.
“We’re looking at making the playoffs,” wika ni Adamson coach Franz Pumaren.
Sa huling laro ng Adamson kung saan ay kinaldag nila ang defending champion Far Eastern University, naging armas nila ang mahigpit nilang depensa.
Nalimitahan ng Falcons ang Tamaraws sa 59 points.
“It’s our defense that really took control of our game.” sabi ni Pumaren, matapos ang panalo nila sa FEU, 61-59.
Dahil sa talo, pipilitin ng Tamaraws na makabangon upang manatili sa segundo puwesto ng team standings.
May barahang 8-3 ang FEU, makakalaban nila ang Ateneo sa unang laro, (2 p.m.).
Isang laro ang lamang ng Tamaraws sa Blue Eagles (7-4).
Samantala, magkakaroon ng twice-to-beat advantage ang top two teams pagkatapos 14-game elimination round.
Isa na lang ang pinaglalabanan dahil nahablot na ng De La Salle ang isa.



