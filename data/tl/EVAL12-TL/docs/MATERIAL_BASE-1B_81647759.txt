GINEBRA, MAHINDRA LALAPIT SA F4 By Ramil Cruz SSeptember 9, 2016
Lalapit sa top four finish sa 11-game eliminations para makadukwang ng twice-to-beat bonus sa quarterfinals sa isa’t isa ang patok na Barangay Ginebra San Miguel at dehadong Mahindra sa maingay at krusyal na banggaan ngayon sa PBA Governors’ Cup sa Smart Araneta Coliseum.
Seven nightcap ang kapana-panabik na digmaan ng crowd darling Kings at ng Enforcers, na ngayon pa lang gumagawa ng pangalan matapos sumali sa liga, may dalawang taon na ang nakalilipas, kung saan si Sen. Manny Pacquiao pa rin ang playing-coach.
Kung inaasahan ang pagbabalik ni slotman Greg Slaughter sa kampo ng Ginebra, hindi naman makasasalang si Pacquiao na nasa Amerika para mag-promote ng kanyang November 5 bout vs Jessie Vargas.
Solo second spot ang paglalaban ng dalawa mula sa pagbubuhol nila roon sa identical 6-3 win-loss slates pagkaraan nang maselang alas-4:15 ng hapong panghimagas na sultadang nasa triple-tie sa seventh na NLEX (4-5) at 10th-running GlobalPort (3-6).
Pero nasa mabuting kamay ang Mahindra sa paggabay ni lead assistant coach Chris Gavina nilagay sa ngayon ang kampo bilang isang giant killer sa pro-league’s 41st season-ending conference, na napatumba na ang former Grand Slam titlists Star, San Miguel Beer at Alaska Milk at multi-titled TNT KaTropa.
Wagi nang back-to-back ang Ginebra, latest victim ang Hotshots 116-103, samantalang bubuwelo ang Mahindra buhat sa 103-88 defeat sa Rain or Shine nung Set. 2 kaya aminado si Gavina sa lubha pa rin nilang pagkadehado.
Pasisiglahin naman ng NLEX ar GP ang mga nanganganib na paghahabol sa Last Eight. Galing ang Road Warriors sa 111-99 pagsilat sa RoS at nasa kambal na semplang ang GP.



