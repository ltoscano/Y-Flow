Kapulisan nakadeploy bilang special BEI sa limang bayan sa Lanao Sur

May 09, 2016

MARAWI, Lanao del Sur, May 9 (PIA) -- Nakadeploy na ang 200 kapulisan na magsisilbing special Board of Election Inspectors (SBEI) sa limang bayan sa Lanao del Sur. Ayon kay Senior Inspector Barlowe Espiga ng Philippine National Police (PNP) Lanao del Sur Provincial Office na siyang namuno sa deployment, ang 200 special BEI ay galing sa PNP Police Regional Office- Autonomous Region of Muslim Mindanao (PRO-ARMM). Aniya, ang special BEI ay nakadeploy sa bayan ng Butig, Maguing, Lumbaca Unayan, Sultan Dumalondong at Bacolod Kalawi kung saan mainit ang labanan ng mga kandidato. Samantala ang executive officer (EO) ng bayan ng Tugaya ay nag request din ng SBEI na papalit sa mga guro na hindi magpapakita ngayon dahil sa lumalalang tensyon sa lugar. Ayon kay EO Subair Randang, 50 sa 75 na BEIs sa Tugaya ang nagfile ng inhibition dahil sa conflict of interest at takot. (APB/PIA-10)



