SUPER GM SO KAMPEON SA FRANCE By Elech Dawa June 12, 2016 Nagwagi si super grandmaster Wesley So sa ninth at final round ng Grand Chess Tour-Paris 2016 Rapid sa France kahapon pero kinapos ang kanyang nalikom na puntos para makuha ang titulo.
Nakaipon si world’s No. 10 player So ng 5.5 points matapos kaldagin sa last round si GM Laurent Fressinet ng France sa 31 moves ng English opening.
Nasa harapan ng Pinoy ang nagkampeon na si GM Hikaru Nakamura ng USA na may seven points at second place si reigning world champion GM Magnus Carlsen ng Norway tangan ang 6.5 pts. Matapos ang fifth round nasa tersero puwesto si So sa team standings, sa huling apat na laro ay tatlong sunod na tabla ang tubong Imus, Cavite bago nanalo sa huling laro.
Pumang-apat sa nasabing event si GM maxime Vachier-Lagrave ng France habang fifth place si GM Vladimir Kramnik ng Russia.
Gayunman, maganda na rin ang ipinakitang laro ni So dahil natalo niya si world’s No. 1 player na si Carlsen sa first round.



