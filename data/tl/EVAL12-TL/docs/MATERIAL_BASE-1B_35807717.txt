
ASAWA NI MAYOR, ARAW-ARAW NAGPAPATALO NG P2M SA CASINO

MARAMING pahamak sa paligid ni Pangulong Noynoy.
Kung sinoman ang adviser niya na nagpayong warningan at takutin ang grupo ng mga Sultan na kumubkob sa Sabah, aba’y binabati kita bata.
Dahil sa ginawa n’yong pagbabanta ng pagsasampa ng kaso at pananakot sa posibleng kahinatnan ng stand off, masyado n’yong inilagay sa peligro ang buhay ng mga kababayan nating Muslim sa Sabah at sa mga kalapit na area sa Mindanao na wala namang kinalaman sa isyu.
Very bad ang grado ni Noynoy sa doctrine of diplomacy kaya konting udyok lang sa kanya ay sasabihin lahat ng gusto niyang sabihin regardless kung anoman ang magiging ending.
Ngayon lang tayo nakakita na habang nangho-hostage ang isang tao o isang grupo ay binantaan ng patong-patong na kaso kapag hindi pinakawalan ang kanyang captive.
Harinawa’y hindi maulit ang Quirino Grandstand hostage-drama na hindi nahawakan nang maayos ng Aquino administration kaya nagwakas sa madugong masaker.
Matapos ang sablay na pahayag ng Pangulo, nakikiusap sila ngayon sa publiko na suportahan ang kanyang naging paninindigan sa isyu.
Tsk, tsk, tsk, ipagdasal natin ang Malaysia at ang mga tauhan ng Sultanate sa Sabah na magpatuloy ang mahinahon na resolusyon sa standoff.
Kayong mga sablay na adviser ng mahal na Pangulo, magdasal na rin kayo dahil malapit nang pasakan ng saging na saba ang inyong mga tumbong!

Sino itong asawa ng isang alkalde sa Metro Manila na hayup kung magpatalo ng pera sa slot machines sa mga casino?
Ayon sa ating mga source, ang kabiyak ng alkalde ang may record na kayang maglaro ng slot machine nang 24 hours nang walang uwian at dyinggelan.
Karaniwang natatalo sa mga slot machine player sa casino ay mataas na ang dalawang daang libo kapag big time.
Pero itong asawa ni alkalde, dalawang milyong piso ang ipinatatalo araw-araw kaya nagugulat sa kanya ang mga katabi niyang player.
Kung tumaya sa makina, isang libong piso ang smallest at ang tatlong libong piso naman ang kanyang highest bet.
Samantalang iyong katabi niya, sixty pesos lang ang taya.
Wala pang limang segundo ang isang hataw sa slot machine kaya tiyak na happy ang operator ng casino sa kanya.
Hoy, huwag mong ubusin ang perang ninanakaw ng asawa mong alkalde!
Madaling makilala ang asawa ng alkalde na ito sa Metro Manila, kantahin mo lang ang paboritong awitin na “Anak” at malalaman mo na kung zino siya.
Sa Hyatt Casino, Pan-Pacific at Resort World palaging naglalaro si slot machine addict!



