
Patay pinaglalakad sa Indonesia

AKALA n’yo ba na ang mga patay na “buhay” ay sa sikat na TV series n’yo lang matatagpuan?
Well, isip-isip,
Sa isang lugar kasi sa Indonesia, may mga kakaibang tao ang nakagagawang mapalakad muli ang kanilang mga patay!
Ang village ay tinatawag na Toraja, kung saan may kakatwang ritwal sa pagpapalakad ng mga patay na kilala sa tawag na zombies.
Naniniwala ang mga villager na ang patay ay kinakailangang ilibing kung saan sila ay isinilang.
Sa kasawiang palad, ang mga tao sa bahaging ito ng Indonesia ay magkakalayo sa isa’t isa.
Kapag ang tao ay namatay nang malayo mula sa kanilang mga sariling nayon, kailangan silang “gisingin” para “makapaglakad” muli pabalik sa kanilang lugar na sinilangan.
Bagaman, sinasabing kapag nakipag-usap ka ng direkta sa patay, mawawalan sila ng malay at muling magbabalik sa lupa na wala nang buhay.
Sinasabi rin na sa isang kuweba sa village ng Sillanang natatagpuan ang mga patay na hindi pa naaagnas hanggang ngayon simula nang matagpuan noong 1905.
Ang katawan ng mga bangkay ay hindi iniiembalsamo katulad ng Ancient Egyptians na hindi rin binibigyan ng anumang gayuma.
Sa pagdaan ng mga panahon, ang mga nayon sa Tana Toraja ay nanatiling nakabukod at
mahirap dalawin.
May mga tao kasi rito na may kapangyarihang magpalakad ng mga patay patungo sa kanyang barangay para magtungo sa kanilang sariling libingan.



