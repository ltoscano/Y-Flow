Filipinas in-upset ang India By Ramil Cruz August 29, 2016
Bonggang inumpisahan ng Pilipinas ang kampanya sa Asian Football Confederation (AFC) Under-16 Womenâ€™s Championship Qualifiers, sinilat ang India, 2-0, kahapon sa Luneng Football School sa Weifang, China.
Kinailangan lang ng Filipinas ang anim na minuto para unang makapagpapatak ng dugo sa Group B opener nang kasangkalanin ni Tejanee Isulat ang blunder sa depensa ng Indians para madala ang bola sa tahanan.
Matinding nagsikap ang Indians sa pagpupumiglas na maka-equalize pero bawat attempts ay blangka ng Pinay custodian, bago nakaiskor pa sa run play si Andie Tiongson sa 76th minute na sumelyo tagumpay.

Pagsisikapang masustena ng Pinay booters ang momentum sa pakikipagtadyakan bukas sa Northern Mariana Islands, bago harapin ang Korea Republic sa Setyembre 3 at Malaysia sa Set. 5 upang makumpleto ang group matches.
Dapat pamayagyagan ng Pinas ang grupo upang makaabante sa susunod na taong eight-team final round kung saan seeded na ang mga astig na North Korea, Japan, China at Thailand.



