2nd Koronadal City Fire Olympics, isinagawa

May 30, 2016

LUNGSOD NG KORONADAL, South Cotabato, May 30 (PIA) – Naging matagumpay ang isinagawang Fire Olympics sa Koronadal City kamakailan. Ang aktibidad na ginanap sa city hall grounds noong Mayo 26-27 ay pinangunahan ng Koronadal City Fire Office sa pakikipagtulungan sa Koronadal City Disaster Risk Reduction and Management Office (CDRRMO). Ayon kay Acting City Fire Marshal Sr. Inspector Reginald Legaste, ito ang pangalawang taon na kanilang ginawa ang fire olympics. Kabilang sa mga kalahok ngayong taon ay ang mga fire volunteers at miyembro ng Barangay Peacekeeping Action Team (BPAT) mula sa 15 barangay ng lungsod. Ang ilan sa mga drills na ginawa nga mga kalahok ay ang straight-hose connection, tamang paggamit ng fire extinguisher, at bucket relay. Dagdag pa ng opisyal, ang ‘fire olympics’ ay isang epektibong paraan upang palakasin ang kakayahan ng barangay fire volunteers at paghahanda sa kanila sa pagtugon sa mga insidente ng sunog lalo na sa kanilang mga barangay.

Sa pagtatapos ng citywide fire olympics, tinanghal na kampeon ang Brgy. San Jose. Sila ay tumanggap ng P8,000. 1st Runner up naman ang Brgy. Topland na naguwi ng P5,000 at table sa ikatlong pwesto ang Brgy. Carpenter Hill at Brgy.

Magsaysay. (ORVRivera-PIA12)



