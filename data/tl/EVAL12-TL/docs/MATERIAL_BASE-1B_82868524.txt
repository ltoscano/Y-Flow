PACQUIAO SASABAK VS ACES?
By Ramil Cruz August 3, 2016
Buong digmaan ang sapantaha ng Mahindra na ni-reactive mula sa injured reserve list si playing-coach Manny Pacquiao kontra Alaska sa misyong mahablot ang fourth straight wins at mapagpatuloy ang makasaysayang simula sa Oppo PBA Governors’ Cup eliminations ngayong ala-siyete ng gabi sa Smart Araneta Coliseum sa Quezon City. Karayutan ng co-leader Mahindra (3-0) na nilagay sa active list ang newly-elected Senator kapalit ni LA Revilla ang tatayo sa huling pagkapanis na Alaska Milk (1-2). Nasa panghimagas na sultadahan sa alas-4:15 ng hapon nang tangka ring makaapat na sunod na TNT Katropa (3-0) laban sa babangon sa kambal na pagkataob, utol na NLEX (1-2).
“It’s going to be an all out war with Alaska. We know Alaska possesses the personnel to be an extremely formidable opponent and we prepared just like our previous three games in our playoff mindset,” komento ni Enforcers lead assistant coach Chris Gavina.
“With Alaska its all about keeping pace with their transition and handling their pressure,” hirit pa ng Stevens Institute of Technology (Hoboken, New Jersey, USA)-Athletic Hall of Famer kung saan tapos siya ng Chamical Biology.
Galing sa 105-103, upset win sa holder San Miguel Beer, ang pinabatang American import sa edad na 23 at kaka-graduate lang ng college sa Georgia Tech na si James White ang kakalasag sa Mahindra kaagapayan sina Aldrech Ramos, Niño Canaleta, Paolo Taha at Pacquiao.
Kung pumasok sa laro, seventh pa lang ito sa two-year PBA career ni Pacman at una sa may siyam na buwan tapos ng scoreless sa game sa AM noong Nobyembre 6 na rito’y nakaanim na minuto siya 0-of-4.
Ang naiskor niyang tanging basket sa career na nilaro sa 41st (2015-16) season ay noong Oktubre 25 nang 94-108, bumulagta ang Mahindra sa Rain or Shine.
Ayaw namang madugtungan ng Aces ang 120-118 loss sa TNT Katropa noong Biyernes, at mas lalo na ang NLEX sa pangatlong deretso pinakahuli laban sa Barangay Ginebra San Miguel 85-72, sa nagdang Miyerkules.



