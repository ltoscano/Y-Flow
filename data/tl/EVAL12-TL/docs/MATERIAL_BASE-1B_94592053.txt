
SUSPENSE NI NOYNOY

HAHAHAHAHA. Anong nangyayari kay Pangulong Benigno Aquino III? Tungkol ito sa isang panayam niya na “matutuwa raw tayong mga Filipino” dahil may mahuhuli pa sila na kasama sa top 5 most wanted person ng bansa.
Sabagay, bilang ordinaryong tao, nakatutuwa nga pero sa totoong estado ng pamamahala, trabaho ninyo iyan na hindi na kailangan pang ipagyabang o ipagmalaki!
At hindi iyan ang hinihintay ng bawat Juan at Maria ng Bayan, Mr. Aquino. Ang inaasahan ng taumbayan ay ang pag-unlad sa totoong aspeto ng bansa natin. Hindi ‘yung puro datos lang na malaki, mataas ang gross domestic product at malusog na ekonomiya sa iyong paggiya.
Eh, ano ngayon kung mahuli ninyo lahat na wanted, lahat na kriminal? Iyan ang dahilan kung bakit kayo nariyan sa Malacañang at bilang commander-in-chief ng Sandatahang Lakas at PNP, kasama na pati NBI. Trabaho ninyo na tiyakin ang kaligtasan ng bawat mamamayan laban sa anomang uri ng krimen, rebelyon o terorismo. Trabaho ninyo na gawing tahimik ang bawat komunidad sa buong bansa.
Mukha tuloy kayong producer ng isang drama, telenobela o pelikula sa ginawa ninyong pahayag na may halo na pagyayabang. Abangan ang susunod na kabanata, ganoon ba, Mr. Noynoy?
Kawawa ka naman na Pangulo. Maski mga kaalyado mo ay nanggagalaiti na rin sa kawalan ng kongkretong programa na naisagawa na. Patuloy ang kuwento ninyo sa mga balak na proyekto na pawang walang kwenta.
Hindi ba panloloko ang mga pinagsasasabi ng iyong mga tauhan na bubuti na ang modo ng tranportasyon dahil sa malawak na proyektong perokaril?
Kayabangan kasi pati subway raw ay magagawa ninyo sa loob ng panahon ng inyong termino? Kabobohan, kagaguhan at panlilinlang ito sa sambayanan.
‘Yun nga lang, simple na problema sa PNR ay hindi malutas. ‘Yung mga sirang escalators at elevators sa MRT at LRT ay hindi magawa tapos bobolahin ninyo kami for the sake na mapaniwala na kaya ninyong gawin lahat ng proyektong iyan?
Alam ng taumbayan na mismong mga dayuhang kontraktor ay naglayasan na dahil may pintuan nga ang inyong Public-Private Partneship Program pero pagpasok, bangin pala ng korapsyon at katiwalian. Sa lahat ng bansa sa mundo, tanging Pilipinas lang ang nag-modernize, nag-computerize para mapabilis ang serbisyo. Anyare? Bumagal ng halos 1000% ang operasyon ninyo.
Nakatatawa kayo, Mr. President. Patapos na ang inyong termino, patuloy pa rin ang pambobola ninyo sa bayan.
Naku, delikado iyan. Ang sinungaling at bolero ay iisang uri lang. Baka tamaan kayo ng kidlat, sabi nga ni Pres. Erap.



