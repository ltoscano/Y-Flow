Kris nagtayo ng ‘food empire’!

ABOUT SHOWBIZ Ni Nitz Miralles (Pilipino Star Ngayon) | Updated November 30, 2014 - 12:00am

Ang mga kaibigang sina Mayor Len Alonte ng Biñan, Laguna, Mayor Mylene Pineda ng Lubao, Pampanga, fashion designer JC Buendia at Liz Uy ang nakita namin sa blessing/opening ng franchise branch ng Chowking nina Kris Aquino at Dominic Hernandez sa Ali Mall, Cubao. Kabilang din sila sa prayer group ni Kris na nakakasamang magsimba sa Baclaran.
Hindi sinabi ni Kris kung ilang milyon ang share niya sa CK, pero umaasang within four years sa 10 years contract ay mababawi na nila ni Dominic ang investment nila. Ang importante sa kanya, maka-break even sila, pero kahit kabubukas pa lang ng branch sa Ali Mall, plano na nina Kris na magbukas ng second branch at hindi na sa Tarlac. Kapag bumalik na ang investment niya sa Feng Shui 2, ilalagay niya ito sa bubuksang second branch ng CK.
Ang CK at iba pang papasuking negosyo ay under a KCAFE o Kris Cojuangco Aquino Food Empire at ang film production naman ni Kris ay under KCAP o Kris Cojuangco Aquino Productions.
May bago palang title si Kris, hindi na lang siya Queen of All Media, kilala na rin siyang Ninang of All Media dahil sa December, apat ang aanakin niya sa kasal. Kabilang ang business partner niyang si Dominic, sina JC Intal at Bianca Gonzalez, isa pang pareha at sina Dingdong Dantes at Marian Rivera sa December 30.
Sa Dec. 31, lilipad pa-Japan sina Kris at mga anak na sina Josh at Bimby para roon mag-New Year.
Kanya-kanyang reklamo kung sino ang mauuna,

Shake, Rattle and Roll hindi na ilalagay ang mga pangalan ng bida sa poster
Damay sina Dennis Trillo, Matteo Gudicelli at JC de Vera sa problema sa billing nina Lovi Poe, Erich Gonzales at Carla Abellana dahil pati sila, wala sa billing sa poster ng Shake, Rattle & Roll XV. Hindi naayos ang billing, kaya ang desisyon ng Regal, wala na lang billing ang buong cast. Tama ang sabi ni Roselle Monteverde na kilala na naman ang cast at makikita ang litrato nila sa poster.
May kampo raw na hindi pumayag na lagyan na lang ng “and” after every name at rejected din ang suggestion na mauna ang name nina Dennis at Carla, next ang name nina JC at Erich at last ang name nina Matteo at Lovi.
Rocco sabik na sabik na kay Lovi
Hindi na mami-miss ni Rocco Nacino ang GF niyang si Lovi Poe dahil nakabalik na kahapon ang aktres from her one week vacation sa Japan. Sobrang miss siguro ni Rocco ang nobya dahil panay ang post niya ng pictures nila sa Instagram (IG) ng Europe vacation nila. Ang alibi ng aktor, nasa Throwback Thursday mode lang siya kahit hindi Thursday.
Kung hindi napagod, baka nasa SAS na this Sunday si Lovi at ready na sa promo ng Shake, Rattle & Roll XV kung saan, bida sila ni Matteo sa Flight 666 episode. Mula ito sa direction ni Perci Intalan at kinunan sa loob ng eroplano.



