Incident Command System Training isinagawa sa N. Cotabato

SSeptember 09, 2016

LUNGSOD NG KIDAPAWAN, North Cotabato, Set. 9 (PIA)--- Ginanap kamakailan ang Incident Command System (ICS) Training na nilahukan ng mga chief of police (COP), fire chief, media at mga kawani ng iba-ibang Non- Government Organizations (NGOs) dito sa lalawigan.

Ang tatlong araw na aktibidad ay may layuning maipabatid sa mga kalahok ang kahalagahan ng ICS lalo na sa panahon ng kalamidad.

Ayon kay Provincial Governorâ€™s Office-Disaster Risk Reduction and Management Division Head Mercy Foronda, kailangang magkaroon ng kaalaman ang mga mismong mga COP at mga hepe ng Bureau of Fire Protection sa ICS.

Mas magiging mahusay at epektibo aniya ang pagresponde sa mga kalamidad kung mayroong ICS sa lugar na pinangyarihan ng kalamidad o anumang emerhensiya.

Naging resource persons sa training sina Office of Civil Defense 12 Chief Training Officer Roy Dorado, PSInsp. Jenahmeel Tonacao ng Cotabato Police Provincial Office, Kabacan Fire Marshall FSInsp. Lowyn Amoyar; at Ret. FSInsp Phil Jamero.

Ibinahagi ng mga resource person ang kaalaman sa pagbuo ng Incident Command System at ang pagpapakilos at paggamit ng lahat ng resources kapag may kalamidad. (SJDuerme-PIA12/JSta.
Cruz-NorthCot Media Center)



