Judo titles hinakot ng UST By Elech Dawa November 22, 2016
Hinakot ng University of Sto. Tomas ang titulo sa men’s at women’s division ng UAAP Season 79 judo nakaraan sa Sports Pavilion sa loob ng De La Salle-Zobel campus sa Ayala Alabang, Muntinlupa.
Nirehistro ng Growling Tigers ang 49 points sapat upang sikwatin ang league-best 12th men’s title habang sinagpang ng Tigresses ang pangatlong sunod na korona at ninth overall matapos ilista ang impresibong 74 puntos.
Naghari si season MVP Daryl John Mercado sa 55 kg. event para sa UST upang biguin ang Ateneo na may 36 puntos. Ang ibang gold medalists para sa Tigers ay sina veteran Al Rolan Llamas (-60 kg.), Luis San Diego (-81 kg.) at Diether Joshua Tablan (+100 kg.).
Nakopo ng Blue Eagles ang second place habang third ang De La Salle na may 29 pts.
Nagtuloy ang pamamayagpag ng UST sa distaff side matapos makalamang ng 51 points laban sa runner-up na University of the East.
Pinangunahan ni tournament MVP Sueko Kinjho na nagreyna sa 52 kg. ang Tigresses habang sina Miam Salvador (-44 kg.), Khrizzie Pabulayan (-48 kg.) at Eunice Lucero (-63 kg.) ay nagwagi rin ng gold medals sa nasabing two-day event.
Nakuntento sa third place ang University of the Philippines, (20 pts.).



