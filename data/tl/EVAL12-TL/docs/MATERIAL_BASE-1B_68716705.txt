Push Mo Toh!: 6th monthsary ng JaDine sa Greece, kinasasabikan na ng fans!
By Glenn Regondola August 7, 2016 Sa kabila ng superlamig na location, hot na hot pa rin ang dating ni James Reid sa isang dance video na naka-upload ngayon sa social media. Hindi nga niya sinabi kung saan ito kinunan, pero makikita na nasa isang bundok sila na halos matakpan na ng snow ang kapaligiran.
Back up niya ang G Force dancers kung saan ang kanta ni Drake na One Dance ang binigyan nila ng interpretation.
Balot man ng jacket si James na naka-cap at naka-shorts with matching long socks, pero ang sexy-sexy nga niyang sumayaw. Marami nga ang nanghihinayang na hindi kasama si Nadine Lustre sa dance number na ‘yun na kinunan din sa isang wooden bridge dahil nakapa-romantic ng lugar. Wala rin nga kasing binanggit si James kung kasama niya ito habang ginagawa ang nasabing video shoot.
Nakakailang-libo na ngang re-tweets at likes ang video na ito at patuloy na nagiging viral sa social media.
Anyway, sa ibang banda, marami rin nga ang nagsasabi na bongga rin talagang mag-celebrate ng kanilang monthsary ang JaDine dahil lagi itong nasa abroad.
Kung matatandaan, ‘yung first few monthsaries nila ay sinilebreyt nila sa ibang bansa dahil nagkataon naman na meron silang JaDine In Love concert. Nag-side trip pa nga sila sa Paris para mas maging romantiko ang kanilang selebrasyon.
And this time, aba, sa historical Greece sila magdadaos ng kanilang 6th monthsary dahil nga magti-taping sila dun. Very significant din para sa kanila ang bansang ito dahil dito matatagpuan ang mga Goddess and God of Love noong unang panahon.
Ibig sabihin, laging may symbolism ang kanilang buwanang anibesaryo na mas lalo pang nagpapatingkad sa kanilang pagmamahalan.
Excited nga ang lahat na malaman kung ano ang magiging gift nila to each other dahil every monthsary nila ay may kanya-kanya silang paandar para ipadama ang kanilang pag-ibig.

By the way, nagkaroon din pala ng breather sa isa’t isa ang dalawa dahil bago pa magsimula ang kanilang taping dahil nagkanya-kanya silang bakasyon kung kaya mas lalo nilang na-miss ang isa’t isa. ‘Yun na!



