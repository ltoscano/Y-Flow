Nananaginip si Bongbong — Leni lawyer By Bernard Taguinod July 27, 2016
Nananaginip nang gising si dating Sen. Ferdinand ‘Bongbong’ Marcos Jr. at ang kanyang mga supporters kung naniniwala ang mga ito na mananalo sila sa inihaing election protest laban kay Vice President Leni Robredo.
Ginawa ni Atty. Romeo Macalintal ang nasabing pahayag matapos palabasin umano ng kampo ni Marcos na mayroong “secret servers” na ginamit umano ng Smartmatic at Commission on Elections (Comelec) na maging dahilan para manalo ang karibal na Bicolana, base sa inihaing election protest laban kay Robredo.
“Former Senator Ferdinand ‘Bongbong’ Marcos and his supporters are dreaming if they believe Marcos would win in his election protest against Vice-President Leni Robredo on the basis of alleged ‘secret servers’ used by the Smartmatic and the Comelec in the May 9, 2016 elections,” ani Macalintal na abogado ng Bise Presidente. Base sa mga report, nagbubunyi umano ang kampo ni Marcos dahil sa umano’y secret server na itinuturing nilang major breakthrough sa kanilang inihaing election protest na posibleng maging dahilan para manalo umano ang mga ito sa kanilang inihaing protesta sa Presidential Electoral Tribunal (PET).



