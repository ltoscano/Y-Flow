75 hepe ng pulisya sa CV, sibak By Betchai Julian, Edniel Parrosa July 22, 2016 Sasailalim sa imbestigasyon ang 75 na opisyal ng Central Visayas police matapos pumalya sa target nito sa kampanya kontra iligal na droga.
Habang dumadaan sa imbestigasyon ay ikinalat sa iba’t ibang lungsod o provincial offices ang mga nasabing pulis na nakatimbog lang umano ng dalawa sa 10 top suspects na iniutos sa kanila ng Philippine National Police (PNP).
Samantala, ibinulgar naman ni PNP Chief Director Ronald dela Rosa noong Lunes na konektado sa illegal drug trade ang ilan sa mga police officers ng Central Visayas, dahilan para magkaron ng reshuffle sa hanay nito. “There are policemen here who are receiving money from drug syndicates in the guise of whatever. They received something,” pahayag ni ‘Bato’.
Humingi rin ng paumanhin si Bato kay Cebu Mayor Tomas Osmeña na nagalit sa paglipat kina Patrocinio Comendador Jr. na siyang dating police chief ng Central Visayas at dating Cebu City police chief Benjamin Santos Jr. na pinagmamalaking nakapatay sa dalawang pinaghihinalaang drug lords sa Bohol at Las Piñas sa Metro Manila.



