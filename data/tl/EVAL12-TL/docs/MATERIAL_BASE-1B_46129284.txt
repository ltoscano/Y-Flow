The Source: Vhong, bantay-sarado pa rin!
By Jojo Gabinete June 8, 2016 May kasama pa rin si Vhong Navarro na security escort nang makita namin siya sa isang restaurant sa Quezon City. Hindi nawawalan ng bodyguard si Vhong mula nang pagtulungan siya na saktan ng grupo ng businessman na si Cedric Lee.
Hanggang ngayon, hindi pa nakakamit ni Vhong ang hinahanap na hustisya. Kasama ni Vhong sa restaurant ang pamilya niya dahil nag-celebrate ng 20th birthday ang kanyang anak na si Bruno.
Nakatira pa rin si Vhong sa bahay nito sa Morato area pero hinihintay lamang niya na matapos ang construction ng kanyang bagong tahanan sa isang Quezon City village. Ibibigay ni Vhong ang bahay niya sa Morato sa kanyang mga magulang na mas gusto raw na manirahan sa lugar na maraming tao.
Balang, hindi hirap bilang batang bading!
Magiging dalawa na ang regular show sa GMA 7 ng child actor at Internet sensation na si Balang. Napapanood si Balang sa Magkaibang Mundo, ang afternoon teleserye ng Kapuso Network bilang isa sa mga duwende.
Sa June 26, magsisimula ang bagong programa na kinabibilangan ni Balang, ang Conan My Beautician na pinagbibidahan nina Mark Herras at Megan Young. Young gay ang role ng budding child actor sa Conan My Beautician at inaasahan na hindi siya mahihirapan sa karakter na ginagampanan niya.
Ang taping schedule ni Balang para sa kanyang mga show sa GMA 7 ang dahilan kaya hindi na magiging regular ang pagpasok niya sa school.
Sa interbyu noon namin kay Balang at sa kanyang ina, naikuwento nila na sumasakay pa rin sila sa jeep at MRT mula sa kanilang bahay sa Cavite sa tuwing pumupunta sa mga taping at nakikilala ng mga pasahero ang bata na kinagigiliwan ng American television host na si Ellen DeGeneres. Nagsisimula pa lamang ang showbiz career ni Balang kaya wala pang kakayahan ang kanyang ina na ibili siya ng sariling sasakyan.
Alfred, tuluy-tuloy ang ‘paglalakad’ sa Spain!
Alfred Vargas
Nagsimula na ang spiritual journey ni Quezon City District V Rep. Alfred Vargas sa El Camino Santiago de Compostela o The Way of St.

James. Umalis si Alfred sa Pilipinas noong June 3 para sa biyahe niya sa Burgos City, Northern Spain.
Nag-umpisa ang paglalakad ni Alfred at ng ibang pilgrims sa Burgos City patungo sa Santiago de Compostela, ang burial place ni St. James.

Anim na raan na kilometro ang bubunuin ni Alfred at sa kanyang text message na ipinadala sa amin noong Lunes nang gabi, malayo na ang kanyang nilakad.
“All is well. Super nakakapagod. I walk 25-kilometers a day on the average. Very beautiful scenery of urban and rural Spain. Magnificent churches along the way and very interesting people I meet everyday. This is such a very meaningful experience.”



