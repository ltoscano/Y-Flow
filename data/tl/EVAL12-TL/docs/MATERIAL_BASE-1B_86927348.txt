Friends lang daw sila ni Benjamin Alves!

PINABULAANAN ni Glaiza na may relasyon sila ni Benjamin Alves; si Benjamin ang nagbigay sa kanya ng titulo ng album ni Glaiza na Synthesis.
“Wala, pero magkasama kasi kami sa Dading nun. Humingi ako sa kanya ng tulong sa mga words na pwede kong gamitin, other terms for collaboration, or fusion, ganyan-ganyan.
“Mixture, so nag-send siya sa akin ng list of words. Kasi Lit [Literature] major siya, e. So alam ko na mabibigyan niya ako ng mga magagandang salita,” sey niya nang makatsikahan namin sa album launch niya sa Runner’s Kitchen sa Tomas Morato.
Isa si Glaiza sa owner ng naturang restaurant kasama sina Heart Evangelista, Dennis Trillo, atbp.
Bakit Synthesis ang napili niya?
“Yung concept kasi ay collaboration talaga with my friends, sila Angelica [Panganiban], sila Chynna [Ortaleza], nag-contribute din, sila Alex de Rossi.
‘Yung sa second and third track, siya [Angelica] ‘yung nagsulat ng kanta na ‘yun. ‘Yung Barcelona tsaka Waiting Shed.
“Nasa Barcelona kasi siya nung mga panahon na ‘yun tapos tinext niya ako tapos hindi ko pa naintindihan nung una kasi ang lalalim nung mga salita.
“Tapos parang hindi naman ito parang message sa pangungumusta. So ginawa ko siyang song. Tapos binigyan niya ako ng lyrics, words by Angelica.
“Nung mga panahon na ‘yun kailangan niyang ilabas ‘yung mga emosyon niyang natatago,” kwento ni Glaiza.
Mahilig daw talaga magsulat si Angelica at si Chynna naman sa artwork.
“Kung mapapansin ninyo, pag-open ninyo ng CD, may postcard po sa loob ng CD na may ano, “listen to your voice”, siya ang nag-drawing.”
Mapapalinggan sa Dynthesis album ni Glaiza ang mga kantang Country Tree, Barcelona, Waiting Shed, Makataruok, Memo (kung saan kumanta rin si Alessandra de Rossi), Sa ‘Yo Pa Rin, Dusk Till Dawn (na siyang carrier single) at Pag-Ikot.
Orihinal lahat ng mga kanta.
Dream din ba niya na makapag-concert sa isang malaking venue tulad ng Araneta Coliseum?
“Pwede. Pero sa ngayon hindi ko pa nakikita ‘yung sarili ko na ano siya, Araneta-levels.
“Dream ko talaga. Pang-Philippine Arena po, “pagbibiro niya..”
Kung mabibigyan ng chance gusto ni Glaiza na maka-duet sina Bamboo, Armi Millare ng Up Dharma Down at si Gary Valenciano.
Kasama rin si Glaiza sa seryeng “The Rich Man’s Daughter” na kung saan ay nagpasalamat siya kay Marian Rivera dahil ipinaglaban siya na makasama sa serye. Almost 70% na pala ang nakunan kay Marian sa serye bago ito napunta kay Rhian Ramos.
Nung mawala raw si Marian sa serye dahil sa pagbubuntis ay nag-text siya at nagpasalamat dahil nagkaroon siya ng project at nalungkot din siya na naudlot ang pagsasama nila.

Pinakaunang regular serye ni Tina Paner sa GMA ang ‘Healing Hearts’.
Single siya ngayon pero kasama niya ang anak niya. Apelyido ni Tina ang gamit ng bata.
“Sa Spain kasi, ke may asawa ka ke hindi, ang mga bata run, family name ng babae ang ginagamit.”
“I’m a single mother, matagal na, years na rin,” aniya.
Wala siyang lovelife ngayon.
“Parang kasi dumating sa point na okay, kung darating man siya, fine, kung hindi, okay lang. As long as nandiyan ‘yung anak ko.”
Matagal nanirahan sa Barcelona sa Spain si Tina.
“Almost eleven? From 2002 hanggang 2011? 2012, ganyan,” bulalas pa niya.
XPOSED/ROLDAN CASTRO



