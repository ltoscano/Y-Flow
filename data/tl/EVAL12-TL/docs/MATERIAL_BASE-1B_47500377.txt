AN'IZA NY  VOLA, AN'IZA NY TANY?

An'ny karana1 angamba, raha ny tantara tato ho ato no resahina... Nanakoako2 fa tratra teny Ivato ny karana iray nitondra volamena efa ho 1,250 kilao.3 Nambara4 fa tsy maintsy miatrika fitsarana ralehilahy io.5 Andro vitsivitsy taty aoriana anefa dia re indray fa afaka nitsoaka teny amin'ny seranam-piaramanidina Ivato ranamana...

Ny Alatsinainy 29 novambra, tao amin'ny fahitalavitra, dia nilaza koa ny filohan'ny Antenimiera fa tratran'ny ladoany tany India ny volamena milanja 700 kilao, tsy hita popoka ny amin'io...

Tao Andravoahangy indray kosa6 dia voatantara an-gazety (jereo Midi 29 Novambra), fa misy mpampiasa karana iray nandoro ny tava sy ny fen'ny mpiasany tamin'ny sotro mahamay.

Marihina fa zaza tsy ampy taona io nampiasainy io. Ary ny mampalahelo7 sy mahasakodiavatra, na naratra mafy aza ilaikely, dia nionona tamin'ny raharaham-pihavanana ny fianakaviany.8

Ny manam-pahefana koa eo anilan'izany malaina mihetsika...9

Malaza mpanao asa fanasoavana10 ny karana. Ny poti-kanina ho an'ny fiaraha-monina,11 fa ny tena mafilotra hanasoavany ny tenany...
