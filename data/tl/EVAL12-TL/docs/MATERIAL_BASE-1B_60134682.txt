MAHINDRA DUMIDIKIT SA PLAYOFF
By Ramil Cruz August 22, 2016
Nagmaneho si James White ng double-double job 23 points at 19 rebounds habang nagsiagapayan ng twin digits scoring sina Aldrech Ramos na may 15 at Paolo Taha na naka-13 para mga galamayin ang Mahindra sa pagkalso sa back-to-back defeats via 97-88 win kontra Blackwater kagabi sa Oppo PBA Governors’ Cup eliminations sa Smart Araneta Coliseum. Kontrolado ng Mahindra ang buong digmaan na kinakitaan pa ng pagtaas ni playing coach Sen. Manny Pacquiao sa kanyang career-high sa four point sa tiniradang three-point shot sa second quarter na nagpayanig sa mga fans. May isa pa siyang free throw.
Dunk ni Nino Canaleta sa final 2:25 ang nagbigay ng biggest lead sa Mahindra, 97-79, tungo sa pagsolo sa segunda sa 5-2 win-loss record sa sa likod ng unbeaten TNT KaTropa (6-0) at pantayan ang kanilang pinakamaraming panalo na sa isang conference palapit din sa unang playoff appearance.
“Ok naman (sa unang 3-point shot sa PBA). Masaya nanalo kami. Sipag ng mga players nakikinig sa instruction kaya masaya kami sa team and results maganda,” wika ni Pacquiao.
“Hindi lang sa playoffs gusto namin mag-champion. Depende naman pag natambakan (sa kanyang playing time.) more practice pa. Sa mga labas na liga tumitira din ako ng 3.”
Nananakit pa rin ang likuran nang nakabalik mula sa one game absent sa Blackwater na si import Eric Dawson, na nakatapos ng 15 pts. at 10 rebs. kaya si Carlo Lastimosa ang namuno sa atake sa 17-puntos.
“Team improving on last two game’s mistake. Players are inspired today. They’re extra motivated with coach Manny around,” komento ni Enforcer lead assistant coach Chris Gavina.
Iskor:
Mahindra, 97 — White 23, Ramos 15, Taha 13, Canaleta 8, Digregorio 8, Elorde 6, Bagatsing 5, Agovida 4, Pacquiao 4, Yee 4, Ballesteros 1, Aguilar 0, Guinto 0, Revilla 0.



