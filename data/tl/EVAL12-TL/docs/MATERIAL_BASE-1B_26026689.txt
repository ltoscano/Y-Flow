MGA SAGOT

NAGSALITA si Pangulong Aquino sa harap ng mga negosyante nitong nagdaang mga araw.
Ito ang kanyang mga mensahe:
“1.) Wala nang PDAF.
“2.) Hindi si Benhur Luy at Janet Napoles ang nagsimula ng laban sa korapsyon, umpisa pa lang ng kanyang administrasyon ay isinulong na ang Tuwid na Daan.
“3.) Dahil sa lagi nang reenacted ang budget ng nakaraang administrasyon kaya nakakuha ng pera ang mga tiwali na pwedeng ginagamit ngayon para pondohan ang pag-atake sa administrayong Aquino na wala nang naging re-enacted budget pa dahil laging pasado ang budget on time.
4.) Inabuso ng naunang administrasyon ang Malampaya fund na kakambal ng PDAF, halos P23B ang naabuso. Sa liderato ni Aquino, ang kahuli-hulihang kusing mula sa Malampaya ay ginagasta para sa energy problem solutions.
5.) Hindi nagbigay ng sapat na bayad para sa pagkakautang ng Pilipinas ang naunang administrasyon, sa halip kinalikot ang pondo para sa debt servicing at ginamit para sa mga insertion ng mga mambabatas.
6.) Overpriced ang mga imported na bigas noong panahon ni Gloria Arroyo kaya lumobo sa P177B ang utang natin sa bigas na ang ilan ay nabulok lamang sa mga bodega noong nakaraang pamahalaan.
7.) Sa administrasyon ni Aquino, 3 taon pa lamang ay 94% nang rice self-sufficient ang Pilipinas.)
8.) “Reset button” ang kailangan na balasahan sa mga ahensya ng gobyerno na mukha ng korapsyon tulad ng Bureau of Customs.
9.) Mga nawawalang pera noong panahon ng nakaraang administrasyon ay ginagamit na pondo para bakbakan ang “Tuwid na Daan”.
10.) Ang sabi ni Pangulong Noynoy, kahit pa patuloy siyang babatikusin, at tinawag pa nga siya na “king of pork barrel”, hindi niya ititigil ang laban sa korapsyon.
Binigyang-diin pa niya ang pagbibigay-puri sa mga pangalan sa kanyang administrasyon na tinawag niyang mukha ng “Tuwid na Daan” – Leila de Lima, Grace Pulido-Tan, Heidi Mendoza, Conchita Carpio-Morales at Kim Henarez. Ano ang masasabi n’yo sa mga pahayag ng Pangulo?



