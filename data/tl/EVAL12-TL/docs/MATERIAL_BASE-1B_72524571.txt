Allan K, naitsa-puwera sa AlDub movie?
“Moment nila `yon!” -- Allan
By Jun Nardo June 27, 2016 Walang isyu kay Allan K kung hindi man siya napasama sa cast ng Imagine You & Me nina Alden Richards at Maine Mendoza. Hindi kasi maipagkakaila na ang Pambansang Ilong ng Pilipinas ang siyang nagpasimula ng kiligan sa KalyeSerye nang mapansin niya si Maine bilang Yaya Dub na napangiti nang masulyapan siya ni Alden, huh!
Matapos ang batuhan ng mga ngiti ng dalawa, nabuo ang AlDub loveteam na tunay namang tinangkilik ng marami hindi lang sa bansa kundi sa buong mundo rin.
“Wala namang problema ‘yon. Moment nila ‘yung movie kaya okey lang kahit hindi ako isinama,” rason ni Allan nang makachikahan ang ilang press sa Zirkoh Comedy Bar. Eh si Allan naman, chill-chill lang ngayon sa career niya. Sapat na ‘yung pagiging Dabarkads niya sa Eat Bulaga nang mahigit dalawang dekada. Tumanggap man siya ng TV o movie, ‘yun talagang gusto niya.
Si Paolo Ballesteros ba hindi niya nami-miss? Kelan ba babalik si Lola Tidora?
“Siyempre nakaka-miss din siya. Iba kasi ‘yung character niya bilang Lola. Siya ‘yung naughty sa tatlo. Iba rin ang style ng pagpapatawa niya.
“Hindi ko pa alam kung kelan siya babalik. Sa tamang panahon!

Ha! Ha! Ha!” bulalas ni Allan.



