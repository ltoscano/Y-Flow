61 SPES beneficiaries sa lungsod ng Tarlac, nakuha na ang sahod mula sa DOLE

January 20, 2016 Lorie Gene C. Cruz

LUNGSOD NG TARLAC, Enero 20 (PIA) -- Nakuha na ng mga 61 estudyante sa lungsod ng Tarlac na naging benepisyaryo ng Special Program for Employment of Students o SPES ang kanilang sahod mula sa Department of Labor and Employment o DOLE.

Ayon kay DOLE Provincial Director Efren Reyes, tumanggap ng tig 2,400 piso mula sa kanila ang mga estudyante dahil sa pagtatrabaho sa pamahalaang lungsod sa loob ng 20 araw. Ito ay pandagdag sa tig 3,600 pisong naunang binigay ng pamahalaang lungsod. Ang SPES ay isang programang naglalayong matulungan ang mga mahihirap ngunit karapat-dapat na mga mag-aaral na maipagpatuloy ang kanilang edukasyon sa pamamagitan ng pagbibigay sa kanila ng trabaho tuwing bakasyon. Nakabase ang kanilang sahod sa itinakdang minimum wage kung saan 40 porsyento ay mula sa DOLE habang ang nalalabing 60 porsyento ay mula sa employer nila na kumpanya o lokal na pamahalaan. (CLJD/LGCC-PIA 3)



