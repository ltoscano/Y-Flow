
BADAP, NEW NAME NG PORK BARREL

MAY dagdag na bansag ngayon sa pork barrel.
Ito ang DAP o Disbursement Allocation Program na imbensiyon daw ni Department of Budget and Management Secretary Butch Abad.
Sa totoo lang, ito ay imbensiyon ni Pangulong Noynoy Aquino na ginawa niyang programa para ang savings ng national government ay maipamudmod sa mga senador at mga congressman.
Kung si Butch daw ang nagbinyag sa bagong pork barrel na ito, dapat itong tawaging BADAP as in Butch Abad Disbursement Allo-cation Program.
Kung si Pangulong Noynoy raw mismo ang imbentor ng pork barrel na ito, natural lang na tawagin itong Benigno Aquino DAP or BADAP.
Pero hindi kaya masaktan ang mga bakla or third sex sa ating lipunan kung tawaging Badap ang pondo na ito na biglang napunta sa mga mambabatas?
Tiyak na magrereklamo ang mga badap.
“Hindi kami nagnanakaw ng pera ng bayan,” malamang na sabihin ng mga badap na kung tawagin dati ay mga bading o bakla.
Baka magreklamo rin si Palace spokesman Edwin Lacierda, ang tagapagsalita ni PNoy.
“Hindi badap ang ating Pangulo,” maaaring ipagdiinan ni Sec. Lacierda.
Ang badap (babae dapat) ay hango sa mga salitang bading, siyoki at echos, mga lalaking nagladlad ng kanilang gender preference.
Ang DAP ay parang PDAF, otherwise known as Priority Development Assistance Fund.
Pera ng bayan ito na napunta sa mga mambabatas through government agencies at mga non-government organization (NGO) na kalahati ng pondo ay ibinubulsa o ninanakaw ng mga politiko.
Parang PDAF ang DAP, pero hindi naman.
May pagkabakla ang salitang ito dahil hindi mo malaman ang gender ng animal na ito.
Ito ang dahilan kung bakit may nagsasabing tawagin na lang itong BADAP, in honor marahil sa imbentor nito na hindi natin matiyak kung si Butch Abad o si Benigno Aquino.
Gentlemen, bad ang pork, lalong nakatataas ng high blood ito, mga mujer.



