Hindi makayuko
By George Nava-True II August 19, 2016
Ang problema ko ay tungkol sa aking leeg. Masakit ito tuwing yuyuko ako at kapag humihinga ako ng malalim. Ano kaya ito? Bakit ganito ang aking nararamdaman? â€” Sam Bautista.
Tulad ng ibang bahagi ng katawan, ang leeg ay maaring mapinsala dahil madalas natin ginagalaw ito. Pero ang ikinaganda nito ay hindi tumatagal ito.

Nawawala ito pagkalipas ng ilang oras o araw. Kadalasan hindi delikado ang pinagmulan nito. Ang karaniwang sanhi ng sakit ng leeg ay stress, meningitis, osteoarthritis, rheumatoid arthritis, tension headache o fibromyalgia. Pwede rin sumakit ang leeg dahil sa pagbuhat ng mabigat na backpack o bag sa isang balikat. Sa mga nagtetelebabad, ang pag-ipit ng telepono sa gitna ng balikat at leeg ay maaring magdulot ng neck pain.
Ganun din ang epekto ng poor posture o ang paghiga gamit ng marami o konting unan. Pwede rin sumakit ang leeg pagkatapos bumagsak o malaglag.
Kapag muscle tension o strain lang ang dahilan nito, mawawala ang neck pain pagkalipas ng ilang araw at hindi na kailangan pumunta sa doktor.
Maglagay ng ice pack o yelo sa leeg for 15 minutes tatlong beses sa isang araw. Mag hot shower o magpamasahe para ma-relax ang mga strained muscles.
Ang stretching exercises ay makabubuti rin sa neck pain. Turn your neck gently from side to side and up and down. Lastly, practice good posture, lalo na kapag nakaupo ka sa harap ng computer buong araw. Keep your back supported at ang computer monitor ay dapat nasa eye level.
Pumunta sa doktor kung tumagal ang neck pain o lalong sumasakit ito. You should also see a doctor kapag kumalat ang sakit sa braso o binti, may lagnat ka (a sign of infection) o hindi ma-control ang pag-ihi o pagdumi.



