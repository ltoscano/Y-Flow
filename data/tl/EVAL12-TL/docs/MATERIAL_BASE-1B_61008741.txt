
SINO ANG NASA LIKOD NG KAGULUHAN SA BSV-TODA (2)

IPAGPATULOY natin ang magulo at agawan ng pamunuan ng isang asosasyon ng mga operator at traysikel sa isang lugar sa Quezon City.
Pumagitna na sa nasabing kaguluhan ang Quezon City-TODA-FED at nagkasundong wala munang daily dues na kukunin sa mga driver hanggang hindi pa napagpapasyahan kung sino talaga ang presidente ng nasabing toda ngunit binalewala ito ni Francisco Salva alyas Pastor at patuloy ang kanilang pangongolekta ng daily dues sa mga driver.
Ilang beses nang nagkasikatan ang mga suporter ng dalawang grupo, ang apektado rito ay â€˜yung mga kawawang miyembro, lalo na ang mga driver na nadaramay sa kaguluhang ito.
Maging ang tanggapan ng Quezon City Franchising Board na pinamumunuan ni 4th Dist Councilor Raquel Malangin, Tricycle Regulatory Unit o TRU na pinamumunuan ni Ret. Rodolfo Dela Cruz, DPOS Chief, Ret. Gen. Elmo San Diego at ang QC-TODA-FED ay walang magawa sa gulo na dulot ng grupo nina Brgy. Chairwoman Curatcho at Pastor.
Sa mga nakausap kong opisyal ng QC Hall at ng QCPD, maging mga driver, ay iisa lang ang sinisisi nila sa kaguluhang nanyayari sa nasabing toda: ito ay sina Barangay Chairwoman Anabelle Curatcho at ang inilagay niyang presidente na si alyas Pastor.
Bukod sa pagiging Chairwoman, sino ba itong si Anabelle Curatcho at ang alalay nitong si alyas Pastor, bakit walang magawa rito ang Quezon City Government? Bakit hinahayaan nilang magkasakitan ang magkabilang grupo?
Kailan aaksyon ang pamahalaang lokal ng Lunsod Quezon, kapag may nakita na silang may nagbuwis ng buhay?
QC Mayor Herbert Bautista, kung hindi kayang aksyunan ng Franchising, DPOS, TRU at ng QC-TODA-FED ang sigalot na nang-yayari sa BSV-TODA, sa palagay ko naman ay
kayang-kaya mong resolbahin ito bilang pinuno ng nasabing lunsod.
Sinasabing isa ka, mayor, sa pader na sinasandalan nitong si Chairwoman Curatcho, kaya ganito na lang kung makapanakit ng kapwa driver ang mga kaalyado nito.



