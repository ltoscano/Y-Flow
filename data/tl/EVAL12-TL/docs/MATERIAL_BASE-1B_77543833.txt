Korondal City Summer training festival, nagsimula na

April 19, 2016

LUNGSOD NG KORONADAL, South Cotabato, Abr 19 (PIA) – Nagsimula na kahapon, Abril 18 ang 6th PBM Summer Training Festival. Ayon kay City Sports Coordinator Tony Aguilar, mahigit 2,663 ang mga kalahok na nakapag-enroll base sa kanilang tala kahapon ng tanghali. Dagdag pa ni Aguilar, libre pa rin ang mga training at inaasahang madaragdagan pa ang mga kalahok dahil hanggang bukas, Abril 20 pa ang deadline ng registration. Tampok sa summer training festival ang mga sports clinic para sa archery, athletics, badminton, basketball, baseball, boxing, chess, combative arnis, dance sports, dart, football, Frisbee, golf, karatedo, lawn tennis, motocross, sepak takraw, swimming, taekwondo at volleyball. Magkakaroon din ng pagsasanay para sa mga musical instruments gaya ng keyboard, drums, guitar, bass guitar at wind instruments. Makakasama din umano sa summer training ang speech workshop, voice lesson, basic photography, art painting at magic tricks. Kabilang naman sa mga idinagdag na programa ng ngayong taon ay ang wrestling, fashion design at journalism.
Layunin ng taunang Summer Training Festival na malinang ang kakayahan at talent ng mga batang Koronadaleño sa palakasan, sining at iba pang kapaki-pakinabang na gawain habang sila ay nagbabakasyon. (ORVRivera-PIA12)



