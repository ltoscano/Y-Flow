Tulong medikal sa San Jose, ipagpapatuloy

January 26, 2016

SAN JOSE, Occidental Mindoro, Enero 26 (PIA) – Magpapatuloy ang medical/dental mission sa bayan ng San Jose. Ayon kay Catherine Ramirez, Nurse 3 ng San Jose Municipal Health office (MHO), proyekto ito ng pamahalaang bayan (LGU) ng San Jose at pinasimulan noong nakaraang taon. Matatapos ang programa kapag nabigyan na ng serbisyong medikal ang 38 barangay ng San Jose. Kamakailan lamang ay isinagawa ang nasabing aktibidad sa barangay La Curva. Aabot sa 200 residente ang sumailalim sa check-up, nabigyan ng bitamina at gamot o kaya naman ay nagpabunot ng ngipin. Naging katuwang ng LGU San Jose ang Jaime V.

Ongpin Foundation, na nagsasagawa o kaya naman ay sumusuporta sa mga kapakipakinabang na proyekto sa mga barangay na may produkto ng tabako, tulad ng barangay Batasan, Bayotbot, Camburay, Labangan, Mabini, Magbay, Monteclaro, Murtha at San Isidro. “Ito yung programang tuloy-tuloy na kalusugan para sa mamamayan ni Mayor Muloy (Mayor Romulo Festin), na ginawa para mailapit ang serbisyong medikal sa mga mamamayan”, paliwanag ni Ramirez.

Isinasagawa ang kaparehong medical/dental mission sa barangay Magbay at San Isidro sa ika 26-28 ng Enero. (VND/PIA 4B/Occ Min)



