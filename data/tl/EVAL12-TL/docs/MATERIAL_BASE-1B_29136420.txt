Quezon vice mayor nawawala sa dagat By Ronilo Dagos June 22, 2016 Patuloy pa rin na pinaghahanap ng search and rescue team ng Philippine Coast Guard at iba pang grupo ang nawawalang vice mayor ng Polilio, Quezon matapos na lumubog kamakalawa ang sinasakyan nitong motor banca sa may bahagi ng karagatan ng Pulong Ibon, Barangay Bucao, sa nasabing bayan.
Batay sa salaysay ng nakaligtas na kasama nito na si Romeo Malaguenia, dakong alas-otso ng umaga, pauwi na silang dalawa ni Vice Mayor Ramil Fajardo sakay ng maliit na bangka ng pumunta sa likurang bahagi ang opisyal upang umihi.
Pabalik na ito sa kanyang pwesto sa unahan nang habang dumadaan sa may gilid ng bangka ay biglang tumagilid ito at tuluyang tumaob dahil na rin sa may kalakihang mga alon at nagbunsod upang mahulog sa tubig ang dalawa. Sinikap umano nila na makabalik sa bangka subalit nagsisigaw umano ang vice mayor na hindi siya marunong maglangoy.



