Pinoy chesser hari sa UAE By Elech Dawa November 1, 2016
Kampeon si Pinoy woodpusher Marlo Mortel matapos makipaghatian ng puntos kay GM Walter Rodriguez Arencibia ng Cuba sa Rapid Chess Tournament 2016 sa United Arab Emirates.
May perfect six points si No. 5 seed Mortel (elo 2143) bago kinuhaan ng kalahating puntos si No. 2 seed Arenciba sa seventh at final round.
“Walang pressure pero hindi na rin ako naghangad manalo kasi draw lang kuha na natin ‘yung titulo,” ani Mortel. Kasama sa mga nabiktima ni Mortel ang kapwa Pinoy na sina Bennyl Ramos sa round 2, No. 10 seed Mark Matutina (round 5) at ranked No. 7 Rolando Gangozo sa round 6.
Tatlong Pinoy chessers ang sumiksik sa six-way tie sa second na may tig six points pero tinanghal na 1st runner-up si Arenciba matapos ang tie-break points.
Pumangatlo si top seed Viktor Moskalenko Spain, sunod sina Pinoys Francis Erwin Dimarucut, (4th), Jobannie Tabada, (5th) at Gangozo (6th). Seventh placer si Moussa Othman ng host country.



