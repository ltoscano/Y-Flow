Top 2 aasintahin ng Racal By Elech Dawa July 19, 2016
Mga laro ngayon (Ynares Sports Arena, Pasig) 4:00 p.m. –- Tanduay vs. Topstar ZC Mindanao 6:00 p.m. 
–-Blustar Detergent vs. Racal
May mahalagang misyon ang Racal Tile Masters, ang sumampa sa top two spots ng 2016 PBA D-League Foundation Cup para maniguro ng twice-to-beat incentive sa semifinals.
“We know we have to be in the top two to get an advantage and the players know our situation,” wika ni Racal coach Caloy Garcia. Nasa tersero puwesto ang Tile Masters sa 6-2 karta, makakalaban nila ang Blustar Detergent sa main game mamaya sa Ynares Sports Arena sa Pasig.
Ayon kay Garcia mahalaga ang laban nila sa Blustar dahil mas magiging ganado ang Tile Masters kung masusungkit ang insentibo para dumikit sa pangarap na titulo.
Kinalos ng Tile Masters ang Dragons 122-60 sa kanilang first-round meeting noong June 21. Sa unang laro, magtatapat ang Tanduay Rhum Masters at Topstar ZC Mindanao.
Nadapa ang Rhum Masters sa Phoenix 108-95 noong Huwebes habang hinahanap pa ng Aguilas ang unang panalo sa liga.



Jaclyn, seryoso sa pagpapatawa
