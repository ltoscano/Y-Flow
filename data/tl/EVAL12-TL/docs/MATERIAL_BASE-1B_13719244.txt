1M naka-enroll na sa Senior High By Lhean Angeles June 11, 2016
Nasa 1 milyong Grade 11 students ang nakapag-enroll na sa mga pampubliko at pribadong paaralan sa buong bansa. Ito ang ibinalita ng Department of Education (DepEd) kasabay ng pagbubukas ng klase sa June 13.
Ayon kay (DepEd) Secretary Armin Luistro, ito ay kabaligtaran sa mga nababalita na magiging kaunti ang makapag-aaral sa Grade 11 sa taong 2016-2017. Ang nasabing data ng enrollees ngayon ay nagmula sa enrolment lists ng mga paaralan na isinumite sa DepEd national server.
Sa ngayon, kalahati umano ng mahigit sa 11,000 public at private schools na nag-alok ng Senior High school ang nagsumite na rin ng kanilang mga enrolment lists na umaabot sa 432,000 students. Inaasahan ng DepEd ang 1.5 million na mga estudyante na papasok sa Grade 11 sa darating na June 13.



