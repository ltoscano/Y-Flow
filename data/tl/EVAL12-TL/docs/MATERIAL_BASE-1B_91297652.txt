Gov. Fuentes kabilang sa antidrug “honor list”

August 23, 2016

LUNGSOD NG KORONADAL, South Cotabato, Ago. 23 (PIA) -- Ikinagalak ni South Cotabato Gov. Daisy Avance-Fuentes ang pagkakasali sa kanyang pangalan sa “honor list” ng mga gobernador na kilalanin ni President Rodrigo Duterte dahil sa kanilang kampanya laban sa droga.

Sa isang panayam, sinabi ni Gov. Fuentes na malugod niya tatanggapin ang parangal sa ngalan ng mamamayan ng South Cotabato.

Gayunman, inamin nitong isa itong hamon sa kanya, sa kapulisan, sa Philippine Drug Enforcement Agency at sa iba pang may taya sa kampanya laban sa droga.

Inihayag ni Interior and Local Government Secretary Ismael Sueno “honor list” noong Martes, Agosto 22.

Maliban kay Fuentes kasama sa naturang listahan sina Governor Imee Marcos ng Ilocos Norte, Faustino Dy III ng Isabela, Junie Cua ng Quirino, Jose Alvarez ng Palawan, Eduardo Firmalo ng Romblon, Alfredo Marañon ng Negros Occidental, Edgardo Chatto ng Bohol, Hilario Davide III ng Cebu, at Ma.

Angelica Rosedell Amante-Matba of Agusan del Norte.

Ani Gov. Fuentes naging matagumpay ang kampanya ng South Cotabato laban sa droga dahil sa matibay na pamumuno ni Board Member Agustin Demaala na siyang permanent representative ng gobernadora sa Provincial AntiDrug Abuse Council (PADAC)

Nagpasalamat din siya sa mga police station commanders sa lalawigan dahil sa pagsisigurong malinis ang kanilang hanay sa droga. (DEDoguiles-PIA 12)



