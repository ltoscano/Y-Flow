
Karagdagang traffic lights ilalagay sa Lungsod ng Naga

January 13, 2016 Danilo Abad

LUNGSOD NG NAGA, Enero 13 (PIA) -- Inilahad ni Alkalde John G. Bongat ng lungsod na ito na magkakaroon ng karagdagang trafffic lights sa mga lansangan na parating nagkakaroon ng matinding trapik sa loob ng lungsod. Ito'y inihayag kahapon, Enero 12, sa pagtipon ng mga miyembro ng Naga City Peace and Order Council (NCPOC) na ginanap sa PSO Conference Hall, City Hall Compound, Naga City bandang alas 2 ng hapon. Ayon kay alkalde John Bongat, malaking kaginhawahan ito sa Naga City Police Office (NCPO) at Public Safety Office (PSO) na siyang namamahala sa mga lansangan sa pagsasaayos ng trapiko. Sinabi ni Bongat na ang lokal na pamahalaan ang siyang naghiling sa gobyerno nasyonal sa pamagitan ng Department of Public Works and Highways (DPWH) at Metro Manila Development Authority (MMDA). Halos 10 yunits na traffic lights ang matatangap ng lokal na pamahalaan at sa kasalukuyan ang Lungsod ng Naga ngayon ay mayroon dalawang traffic lights na nakalagay sa kahabaan ng Elias Angeles Street malapit sa Plaza Quinze Martirez. Ang karagdagang traffic lights na malapit ng matupad ay pangangasiwaan ng DPWH na saklaw ng naturang ahensiya ang paglagay nito at plano ng lokal na pamahalaan na itayo sa parteng Pe√±afrancia Avenue at kanto ng Magsaysay Avenue; sa mga kalye Central Business District-1&2 ; at iba pang pangunahing kalye na parating nagkakabuhol-buhol ang trapiko, dagdag pa ni Bongat. Malaking tulong din ang proyektong ito dahil sa inaasahang pagbubukas ng mga malalaking negosyo sa lungsod gaya ng Robinson's Mall sa Almeda Highway, Star Mall sa Maharlika Highway ng barangay Del Rosario, SM City Naga Annex at mga Business Processing Outsourcing (BPO). Kaugnay nito inihayag din ni alkalde Bongat na halos anim ta traffic enforcers ang kailanagan araw-araw sa pag-aayos ng trapiko sa bawat kaanib na kalye dahil may tatlong pagpapalit ng tauhan. Kung may traffic light sa naturang junction ay makakatulong sa ibang trabaho ang pulisya lalo na sa seguridad ng publiko.

(MAL/DCA-PIA5/Camarines Sur)



