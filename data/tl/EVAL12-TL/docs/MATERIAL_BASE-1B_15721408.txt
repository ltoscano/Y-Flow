Vargas may ibubuga
By Zaldy Perez August 28, 2016 May dahilan si senator Manny Pacquiao na agahan ang kanyang preparasyon laban kay Mexican-American WBO world champion Jesse Vargas sa Nov. 5 dahil hindi ito basta-bastang boksingero.
Bukod sa taas niyang 5-foot-10 ay may suntok ito, may technique at hindi suntok ng suntok, umaatake at may counter punch at hamak na mahusay kay Antonio Margarito na binugbog ng senador noon.
Dating WBA at IBO super lightweight champion rin ang 27 years old na si Vargas sukbit ang record na 27 wins, 10 Kos at isa lang ang talo. Mula pa sa amateur ay ang uncle na ni Floyd Mayweather Jr. na si Roger, two- division title holder na ang kanyang trainer hangang sa mag-pro siya noong 2008.
Nagsimulang mag-boksing si Vargas sa edad na walo at may record sa amateur na 120-20. Dalawang beses siyang tinanghal na Mexican National Champion at United States Junior Amateur National champion.
Nakakabilib rin ang unang professional fight ni Vargas dahil first round KO sa kanya ang walang talo noon na si Joel Gonzales.
Tinalo rin ni Vargas ang dating IBO light welterweight champion na si Daniel Sarmiento ng Argentina sa pamamagitang 1st round KO, former WBA light welterweight champion Vivian Harris ng Guyana sa first round din at unanimous decision kontra kay Nigerian Wale Omotoso.
April 2014 nang masikwat ni Vargas ang una niyang world title matapos talunin si Russian Khabib Allakvierdiev via unanimous decision para sa titulo ng WBA at IBO Jr. Welterweight division.
Ang kanyang second title defense kontra sa Mexican superstar Antonio DeMarco, former lightweight champion via unanimous decision. Undercard ang labang ito ni Vargas a bakbakan nina senator Manny Pacquiao at Chris Algieri sa Macao.
Noong June 2015 sa Stubhub Center, kontrobersiyal ang laban ni Vargas kay Tim Bradley.

Kahit bugbog si Vargas naisahan niya si Bradley, 20 seconds ng 12th round nang tamaan niya ito kaya muntik ng tumiklop ang tuhod na nasundan pa ng dalawang suntok sa ulo nito.
Pero napagkamalan ng referee ang 10 seconds warning na tapos na ang laban kaya na-save si Bradley sa knock out. Akala nga ni Vargas nanalo siya via TKO kaya kinailangan na ng mga judges na tingnan ang scorecard at resulta nanalo si Bradley ng unanimous decision.
Dahil dito humingi si Vargas ng rematch, pero si senator Pacquiao ang nilabanan ni Bradley sa ikatlong pagkakataon kaya nabakante ang WBO welterweight title.
Nabawi ni Vargas ang nawalang titulo ng ma-TKO niya si Sadam Ali sa 9th round.
Isa sa nagbibigay tiwala kay Vargas na tatalunin niya si Pacquiao ay ang deperensiya nila sa edad at ang motibasyon niya na noong kabataan ng senador ay sakit ito ng ulo ng mga Mehikanong boksingero.
Kaya maaga pa ay nag-ensayo na si Pacquiao para ipakita kay Vargas na ang 10 years gap nila ay numero lamang at walang epekto sa kanilang bakbakan sa Nobyembre.



