
Miyerkules, Mayo 15, 2013

'Til The End

‘Til the End (Jn. 16: 12-15) Noong 1992 Barcelona Olympics, si Derek Anthony Redmond, isang British, ay sumali sa sa 400 meter dash. Nakapasok siya sa semi-final at nung siya ay tumakbo na at malapit na sa finish line, nagkaroon siya nang injury sa hamstring. Siya ay bumagsak. Nilapitan siya nang mga may dala nang stretcher upang siya ay buhatin pero hindi siya pumayag. Gusto niyang tapusin ang karera. Nakita siya nang kanyang ama na si Jim na nanonood sa gilid nang palaruan.

Nilam!!pasan nang ama niya ang mga gwardiya at lumapit kay Derek. Inakay niya ang kanyang anak hanggang sa makarating sa finish line. Nagtayuan ang mga taong nakasaksi at nagpalakpakan dahil sa kanilang nasaksihan.

Tinapos nilang mag-ama ang karera… Si Hesus ay bumalik na sa Diyos Ama pero meron naman siyang ipinadala na aalalay at gagabay sa atin. Ipinadala ni Hesus ang Banal na Espiritu upang matapos natin ang ating paglalakbay pabalik sa Ama. Ang kailangan lang natin ay maging matatag tayo at bumangon
 kapag nadadapa. Hwag din mag-alala sapagkat may aalalay sa ating paglalakbay, ang Banal na Espiritu… Hwag sumuko…Hwag bibitiw...Tuloy ang laban! Hanggang sa huli…



