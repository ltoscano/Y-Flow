Push Mo Toh!: Prince Stefan, type pa ring tikman ni John Lapus!
Bading sa bading, ha!
SSeptember 11, 2016 Bilang beks, natutuwa si John ‘Sweet’ Lapus sa pag-a-out ng dating StarStruck avenger na si Prince Stefan na kasama niya ngayon sa pelikulang Working Beks under Viva Films.
“Oo, siya ‘yung galing sa StarStruck na nag-out na recently.
“Hindi naman siya nagbago, siya pa rin ‘yung Prince na na-meet ko. “If I’m not mistaken, nagka-work kami sa GMA noon.
“Kaya nga, kapag tinanong mo siya ngayon, sasabihin niya ‘yung totoo.
“Mukha naman siyang happy, sobrang happy, at nakikita sa mata,” tsika ni Sweet.
Dugtong pa niya, “And surprisingly, napakagaling pala niyang umarte, na lumabas sa pelikulang ito. Kasi nga, wala na siyang inhibitions, nag-out na, eh.
“Malaya na siya. This is free Prince Stefan pero nakapaguwapo pa rin niya, ha, kahit alam mo na kung sino siya.”
Si Prince ay nali-link ngayon sa kanyang gym buddy na si Paolo Amores. Pero, kung may pagkakataon ay papatulan pa rin ba niya ito?
Tugon ni Sweet, “Given the chance?

“Ah, teka, sandali, pinag-isipan ko tuloy.
“Hmmm, siguro, oo, payag na ako.
“Siguro sa apat na cast, si Joey lang yata ang hindi ko papatulan kasi baka kumulog at kumidlat. Ha! Ha! Ha!”
Bukod kay Prince, ang makakasama pa niya sa beki roles ay sina TJ Trinidad, Edgar Allan Guzman at Joey Paras. Eh, sino pa ang type niya sa kanila?
“Si EA kasi, medyo close na kami. ‘Di ba, kapag tropa mo na, parang nawawala na ang libog mo, eh.
“Siguro, kay Edgar Allan, papatulan ko ‘yan pagkatapos ng tatlong shot ng tequila.
“Si Prince Stefan, kahit isang wine lang, puwede na. Si TJ kahit normal, agad-agad!
”Elmo-Janella, ibabasura na?
Maraming fans ng ElNella ang nagtatanong kung ano na ang mangyayari sa loveteam nina Elmo Magalona at Janella Salvador ngayong patapos na ang Kapamilya teleserye nilang Born For You.
Para sa kanila gusto nilang mabigyan kaagad ng follow-up project ang dalawa lalo na nga’t maganda naman ang ratings ng nasabing serye.
Pero, maging ang dalawa ay hindi alam kung ano nga ba ang susunod nilang gagawin.
Mukha nga raw kinakabahan ang ElNella supporters lalo na nga’t sa pamamagitan ng Regal movie na Mano Po 7 ay muling ibinabalik ang tambalang Marlo Mortel at Janella na nabuwag dahil sa pagpasok ng ElNella tandem.
Siyempre bilang promo ng pelikulang ito na panlaban sa darating na MMFF 2016 muling papainitin ang tambalan nina Marlo at Janella para mas lalo pang makahikayat ng mga manonood.
‘Yun nga ang takot nang mga ElNella fans dahil baka raw mabaon sa limot o ibasura na ang pinaghirapan nilang tandem na kuntodo suporta talaga sila.



