Kasehean saga Kahalan ya lahat ma ARMM
1: Hap llaw ma kao Sir. Mag hinang aku yuk siga ya field worker tu ma Language Project Office ya  Ateneo de Zamboanga University tu.
2: Hap llaw du sab ma ako. Ayyan ya beteh jari hinang ku ma kao?
1: Itu ku piitu ngah saga ya himumungan pasalan ya kasean pulitik tu maka ya kahalan ma lahat ya niyah ma  ARMM tu. Ya saga labayan ku ya ni ngah saga haka tu ya labayan ku mag tilaw sa kasean saga aa. Jari aku nilaw ma kao pasalan ya ma kahalan tu?
2: Na, beteh tinalaw ku kalu ya mba kasambungan ku pa hap ya saga panilaw nu.
1: Na, da ka mag kasusahan. Bilahi ku ya katonan ku bang ayyan ya bang ma pikilan nu ya saga kahalan ya kamaumuhan ya ma ARMM.
2: Ok. Sulayan ku ya ayyan ayyan tapamuwan ku ma kao ya bang ma pikilan ku, maka ya bang ayyan ya katonan ku.
1: Magsukul ma kao Sir. Jari na kita mag tagnah?
2: Ahoh. Nengkoh gih kita.
1: Magsukul ma kao.
1: Sir, ayyan ya tahaka nu pasalan ya lahi ya pag momos eh ya parinta ma Autonomous Region in Mindanao tu atawa ya ARMM? Bang ya ma pikilan nu ya kamomos nan hap maka maka buwan kahapan tudju ni manisyah.
2: Na, ya bang katonan ku, beteh du sibuh maka saddi parinta, ARMM niyah tu saga executive, legislative maka ya bahagian  judiciary, asaddi min saga mbahagian min ya parinta National ya ma Pilipin tu. Ya bahagian ma executive tu  ya pag nakuraan saga Regional Gubnul maka ya Gubnul pasunuh. Karuwangan sigam nan bay binotohan ya ma labayan ya pag boto kamaumuhan ya local executives. Sagoh, ya dikayuh pa dikayuh lahat nan lamud ya ma ARMM pag nakuraan da sab eh saga bay binoto ya provincial gubnul.
1: Batiin hah. Na ayyan ya saga hinang ya Gubnul ma lahat tu?
2: Yuk siga, ya Gunnul ma lahat tu beteh itu ya langkaw mag nakurah ma parinta ma lahat. Tinabangan ya tu eh saga ma deyoan nay a halam palampas ma saga 10 aa.
Saga banan ma deyoan na tu ya sigam bay pineneh eh na, sagoh ya bay ta peneh nan ya subay gih sab labay min ya Regional Legislative Assembly. Ya sab Regional Gubnul tu, iya yam aka pag bayah ma kamemon ya reginal executive commissions tu, agencies, saga banan boeards, bureu tu maka saga banan ya ka opis opisan tu. Saddi min ya Gubnul ma lahat tu maka ya pasunuh ma iya, ya executive bahagian ARMM tu ya.  Ya saga council tu ya maka lamud ya Regional Gubnul, 1 regional vice gubnul, maka 3 deputy ya regional gubnl, dangna ma sigam ya nenggehan ma saga banan Christians, saga banan Muslims maka ya saga tumpukan ya Indigenous Cultural communiies atawa ya saga Lumads. Ya saga council tu ya manduh ma Regional governor tu ya ma kahalan ya pag parinta tu ma ma saga lahat ya ma autonomous.
1: Ah batiin. Beteh sibuh da sigam kawasa maka ya Presidente ya ma Pilipin tu, bannal?
2: Ahoh, iya na toonagan, ya pamuwan ma ARMM ya autonomous.
Sago, minsan ya saga kawasa tu maka ya saga kapatut tu ma ARMM maka ya saga banan ya ma kalangkawan tu ya beteh subay gih bay buwanan sambung ya ma national executive, legislative maka ya saga judicial brances tu. Maka ya bang sab ma kahalan ya pondo tu, ya ma ARMM tu ni ngah siga ya mag kulang mag labi 98% ya usaha na tu min ya saga parinta national. Yuk ya ma sarah nan, hati ku ya yuk na RA 9054; ya saga ARMM tu subay masi ra lamud maka ya  mba butas ya bahagih ya ma lahat ya national republic tu.
1: Bannal? Hangkan ya autonomy tu ya ni ngah ya kahapan eh ARMM ya ru koh kinaleh toongan ya ma parinta maka saga banan pulitik. Ahoh, batiin toongan.
1: Ya bay tasabbut nu ya pasal Legislative assembly lahat tu, ayyan sab ya pasalan baran tu?
2: Na, ya Regional Legislative assembly tu ya toongan beteh sibuh maka ya House Representative atawa ya ckongres nan bang andah ta ya ma lahi ya pag puliitik nan ya ma pag parinta Pilipin. Ya Regional Legislative baran tu iya ya ma legislative branch ya ma parinta ARMM.
1: Na ayyan ya hinang ya saga banan regional Legislative Baran nan? Yuk ku ya tarabahu na?
2: Iya ya pahibal ya ma kawasa ya legislative tu ya ma lahat autonomous tu; sagoh niyah da sab ya sangkaan nay a kawasa na ma legislative tu.
1: Ayyan ya hatihan yah aka nu?
2: Mba tu maka hinang sarah ya ma saga ma palkalah: ya palkalah ya ma luwasan lahat tu, ya national defense, coinage maka ya fiscal ya sarah ma sin tu, ya administrationa justice, saga guarantine, saga customs tu ya tarrifs tu, citizen,ya pag dagang ya maluwasan lahat, ya saga palkalah ya ma Shariah, ya sarah pag parinta ya ma banan Muslims tu.
1: sayyan ya saga banan ya lamud ya ma ma Regional Legislative Assembly baran? Maka dangay ya tahun jari ya sigam nengkoh?
2: Ya saga mahumu nan ya lamud ya tallu ya ma deyoan na maka ya 3 ya ma congressional district maka sectoral ya banan representative nan. Ya kamemon sigam binuwanan ya 3-tahun ya nengkoh ya langkaw nay a 3 mag sunuh sunuh sab ya tahun tahun. Ya taentom ku, ya ma bitinann ya ma deyoan nan ya 24, ya nnom min Lanao alamid nay a daira Marawi, nnom min Maguindanao, nnom sab min Sulu, tallu min Basilan maka ya tallu sab min Tawi-Tawi. 
1: Ah, batiin. Ya ma lahat nan ya hap pag nakurah, ya toongan ya hap kalagihan
2: Na ahoh, banannal nan, sago ya inu inu aku bang angay ya saga banan kasusahan nan ma lahat yah unit ya tapag bissarahan ya baran tu ya min saga banan ya representative sigam.
1: Anu sab, ya Regional Gubnul tu ma ARMM maka hinang sigam ya usaha sigam baran baran sigam maka ya makapniyah sigam saga banan tax. Atawa ya mba siam jari mag hinang batiin?
2: Ahih, ya sarah atawa ya RA 9054 ya muwan ma ARMM ya kawasa supaya ngahinang ya ni ngah saga ya usaha nan.
Maka paniyah da sigam banan tax, saga ya banan bayad maka saga untung, sago ya subay da sab tu labay min Constitutional Provisions maka ya ma terms maka condition ya nihinang ma RA 9054.
1: Na, ya bang ma pikilan ku ya saga banan organizational structure tu ya hap da sab maka ya ma lugal na; sagoh ya inu inu aku bang angya ya sag ma ARMM tu ya mba pasambu eh sigam pahap ya ma pag pulitik tu, ya pag sin, maka ya ma kawuman. Ayyan ya saga sabab angay tu batiin?
2: Na, umbul dikayuh ya sabab ya na pag tangkaw tu. Bang saga manusiyah ya nga haka ya pag tangakw tu mba hap toongan mariyalom kawuman Pilipin; na bang ma pikilan ku mas ya labi ya mba na hap toongan bang mitu ma ARMM. Pasunuh ya ma pag tnagakw tu ya na pag pasaplag ya yuk siga political dynasty.
1: Jari ya salassay nu ma aku toongan tu Sir?
2: yah aka ku ya pag tangkaw mitu ma ARMM mba hap toongan min saga ya mariyalom ya ka puan tu pasalan ma ARMM, ya pag tangkaw tu mag tagnah min ya saga kareyoan ya ma parinta. Min barangay tudju na piin ya ma Office ya Executive nan, ya saga banan ka opis opisan na; maka saga mba hap pa toongan, ya min saga biddah biddah gih.
1: Ayyan yah aka nu ya saga min biddah biddah nan?
2: Yuk ku ya ma saga bana langkaw ma ARMM tu mba sigam ngah saga sin ya saga manusiyah tu sago ya mba pamuwan sigam ya sin nan ma sigam atawa ya bulsa sigam ya sin ya subay ya project heya nan maka saga banan basic services ya supaya ni ni ngah saga kahapan eh manusoyah; maka mag lista du sab sigam ya ma saddi saddi opis sigam ya yuk sigam lutaw mag hinang, ya mbar a toongan mag hinang maka mba sab mag tarabahu ma saga manusiyah sagaoh maka tabuk sigam gadji. Minsan ya sin saga manusiyah nan min ya banan tax binulsa du sab. Maka ayyan sab ya beteh maka lammah ya tahinang tu dusa bang ya kasean ya ma parinta nan min ARMM mba mayad saga insurance maka saddi na saga banan ya ni ngah saga mag tarabahu na; bang ya mag tarabahu nan mag apply loan minsan ya gadji nan atawa ya muli purpose, atawa ya loan ma lumah nan ya ma Government System Insurance Services atawa ya GSIS nan, ya saga manusiyah tu mba maka ngah ya saga loan tu pasalan mba ya mag bayad ya ka opisan nan ya mingga sigam ya bay mag hinang. Maka ya ma kahaln ya bang pahondong ya mag tarabahu nan min pag tarabahuhan na, mba ni ngah eh nay a sin para ma iya magtuy pasalan ya kulang ya pondo nan, ya sab ya laat haka nan ya bang mag tabahu nan matay ya pamilya nan kahunitan minsan ni ngah ya para ma iya ya para ma pag kubul pasalan ya kamaumuhan opis ma ARMM tu, mba ni bayaran sigam ya bay ni kulangan min saga gadji ya mag tarabahu nan, lamud nay a saga banan kamastalan tudju ni ha agency. Na, ya gadji saga mag hinang ma parinta ma ARMM tu ya pamuwan beteh tarasaw sadja. Ya bang sadja mba tallum bulan tarasaw atawa ya labi min tallum bulan.
1: Hmm, beteh maka lammah maka maka lisuh ma saga manusiyah ma ARMM.
Bitinggga sab ya political dynasty tu, bitingga sab tu maka lengog ya ma pag sambu ya ARMM tu?
2: Na ya polotoical dynasty tu ya kamumuhan mitu ma Pilipin, sagoh ya kamaumuhan na toongan ya lengog mitu ma ARMM. Ya political dynasty tu ya dikayuh mag pamilya mag nakurah atawa ya mag kampong nan ma dikayuh lahat ya teggol na toongan. Minsan yah aka nu ya bay du sidja sigam binuwan tallun tahun, ya ka langkawan nay a tallu magsunuh sunuh tahuh, masi ru ya sigam mag kampong ya ma kawasa ya labi min ya taalu ubus tallun tahun sab mag sunuh sunuh. Dikayuh ya mag paragan sigam, bang ubus na tahun ya dikayuh bay nengkoh nan, saddi na sab ma pamilya sigam ya paragan bang ya mag boto, maka ya saupama nan sigi sigi na. Maka ya saga pag hinang mba hap nan sigi sigi ni ngah. Ya saga manusiyah tu sigi sigi sab ya mag sandal na; ya sab ya pamilya ma pulitik ta mag nakurah nan sigi sigi sab tahinang sigam dayahan maka ya kawasa sigam pasong. Maka bang saddi pamilya na sab atawa ya saddi mag kampong ya bilahi ngatu ma sigam ma pag boto pasongan tu, maka bang pag pikil sigam ya amilya tu ya beteh kosog maka ya siguru ni ngah sigam ya daugan na, hinang sigam ya  laan  sigam ya pamilya tu; beteh ya bay palabay ma Maguindanao ba, ya pamilya Mangudadatu nan bay pinag patay eh saga kontra sigam ma pulitik. Na, bang sab ka mmah maka ya ma pulitik kao, pag ubus ya dikayuh pa duwa ya saga ma pamilya nu ma pulitik da sab. Banag sadja ya tahinang sigam ya kamemon sigam mag pamilya tu ya beteh saktu na pangummulan na subay ya ma pulitik pasalna ya hekah toongan ya sin, kawasa maka saga banan hap sukud ya ma pulitik.  Bang kao miin na, mba ka maka lassa ya kontento pag ubus ya bang tahun nu nan ubus na; beteh ya bilahi pa ka namba; sampay ya piin na ka ya mapatay ya miin hinang nan katambahan gih ya hinanag nu ma pag pulitik. Beteh sigi sadja ka ya bilahi ngah ya ma kalangkawan. Pasalan ma pulitik tu, ya bang ka langkaw ya tahinang katambahan ya kawasa nu maka pag nakurah nu. Ya kawasa tu lamud na maka saga ya hekah almas, sin hekah maka saga private banan army.
1: Ayyan ya hekah toongan tumpukan ma saga pulitik tu mitu ma Tawi-Tawi?
2: Hekah toongan ya tumpukan ya pag pulitik tu mitu ma Tawi-Tawi bang pinikil ya lahat ta tu beteh sigi ya pag hekah saga tumpukan tu. Niyah beteh ma kami ya akas-NUCD, lakas UMDP, Lakas Kampi and Lakas kampi-CMD. Ya gubnul ma lahat ma ARMM tu ya lamud tudju ni Lakas Kampi-CMD ya tumpukan ma pulitik.
1: Ya tumpukan pulitik tu ya bay tinabang eh saga kahekaan?
2: Alang alang bay sigam ya tinabangan eh saga kahekaan nan. Ya bannnal nay a saga banan tumpukan pulitik tu ya bay tinabang eh kamemon manusiyah ya ma tumpukan nan. Bang ma waktu ma pagboto ya tumpukan pulitik tu mag buwan saga sin ma saga candidate sigam, lamud nay a ARMM ya lahat tu maka ya Probinsiyal Gunnul tu, saga banan mayul maka saga ya councilor. Sagoh, minsan ya tatabangan tu niyah ma saga pamuwan ma deyoan sigam, masi ra niyah ya saga manusiyah tu bilahi ya paragan baranm baran sigam.
1: Betingga ya waktu pag campaign ya ma pulitik tu?
2: Ya sab, ya halam maniyah sab ya talabay ya kasusahan heya pasalan ya pag campaign nan mitu ma daira Bonga. Ya hap maka ya sanyang sab.
Halam maniyah sab bay ta haka ya niyah ya lengog, sago ma saddi lahat mitu ma Tawi-Tawi, ya kahalan tu ya mag pasuh.
Bannal na niyah saga ya banan lahat ya bay nionan eh Comelec ya pasuh toongan
Na, bang ya ma saddi lahat, ya pag boto nan bay pahondong.
1: Niyah saga ya lengog ta haka ya sahbu ma campaign nan?
2: Halam. Mba sab katonan u bang ya ma saddi municipal ya ma Tawi-Tawi. Sagoh ya bang ma municila ya Bongao tu, halam maniyah toongan ya pag patay atawa kalengogan ya sahbu mag campaign nan sambil nay a ma llaw pag boto.
1: Bitingga ya pag antan saga parinta ma kahalan? 
2: Ya bannal na, ya hinang ya sga banan AFP maka saga banan PNP tu mag jaga ya saga banan lahat ya niyah langkaw ya kalnegogan na, atawa ya mag pasuh toongan, maka ya supaya tasiguru sigam ya sanyang maka hap ya lahat nan.
Hangkan na ya ma kaluhayan toongan, ya bay sigam magpaniyah ya saga banan kapulisan maka saga banan kasundaluhan ya tandah ma saddi saddi ya lahat mag pasuh.  Ma labayan itu, saga manusiyah ya mag garah ya mag pasaplag saga lengog mag duwa duwa na ngahinang. Pasalan ya niyah miin parinta.
1: Sayyan ya bay ngandaug ma pag dagan ya mayul nan ma Bongao?
2: Ya anak bay mayul dahu si Albert T. Que dahu. Si Hji Jasper S. Que. Ngandaug iya ma pag dagan mayul ma Bongao ya bay palabay pag boto.
1: Sayyan ya sekot kontrana ma pag mayul?
2: Iya sekot toongan ya kontra na iya na si Hdji Hadar Hajiri. Hekah bay maka haka ya si Hji Hada Hajiri ya ngandaug; saguh ya pag ubus peen ya pag boto halam iya ngandaug.
1: Bang ma kao, angay iya araug?
2: Na, ya saga mag tatang ma iya yuk siga bay iya kinaikit, sagoh ya haka kasehean ya nagndaug toongan si Hji Labert Que tu pasalan ya mmah na, ya bay mayul palabay nan ma Bongao; ya hekah sab bay tahinang na kahapan mitu ma daira. Yuk siga, ya hap pag parinra tut u ma lahat makabuwan da sab tabang ya supaya ngandaug anak na ma pag dagan ma mayul. Hangkan da. Na batiin na, magsukul toongan ma waktu nu. Piin na aku bitinaan. Hangkan na bay peneh nay a anak na nan supaya ta talus na ya bay janjian mmah na maka ya bay tamban.
