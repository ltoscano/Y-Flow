
PANGULONG MADALING BOLAHIN

KAYDALI naman yatang mabola ang ating Presidente. Nabola siya ni resigned and suspended chief PNP Alan Purisima at ni PNP Gen. Getulio Napeñas, Jr., suspended embattled Special Action Force Director.
Ang kaso lang, ilang linggo nang inuupakan ni Pangulong Noynoy si Napeñas sa kinahinatnan ng Mamasapano “misencounter” sa Maguindanao.
Agad sinuspinde ni Noynoy si Napeñas samantalang no talk si Noynoy sa involvement ni Purisima sa madugong bakbakan sa Mamasapano.
Kung hindi pa inilabas ng isang pahayagan ang pakikialam ni Purisima sa pagkakasangkot niya sa Operation Exodus at iba pang mga operasyon ay hindi natin malalaman na sina Noynoy, Purisima at Napeñas ang mga nagplano ng lahat ng ito.
Galit si Noynoy kay ex-SAF chief, pero hindi siya galit kay Purisima, na kanyang best friend forever. Sabi nga sa isang awit, what are friends for? Ang sabi naman ng isang politiko noon, what are we in power for? Kaya tanggal agad si SAF chief sa corridor of power.
Una pa man, inako na agad ni Napeñas ang kanyang sala, na para bang isang save the queen oplan para mailigtas si Noynoy sa mga nambabatikos sa kanya, katulad noong mga pasimuno ng Noynoy resign.
Kawawang Getulio Napeñas at baka siya hindi tigilan ni Noy hanggang ang SAF general ay kusa na lang mag-retire. Mabuti na nga lang na mag-retire yata at baka kung ano pa ang mangyari sa kanya.
Ma-court martial kaya si SAF general? Pero hindi na siya militar kaya malabong mangyari ‘yan. Ang hula ko ay iimbestigahan ng Philippine Police Commission si Napeñas at malamang na siya ay matanggal sa pagka-police at matanggalan na rin ng lahat ng benefits at pension.
Si Sec. Mar Roxas ang pinuno ng police commission. Payag kaya siyang mangyari ito?
O kaya ang mag-resign na rin kaya siya? DEEP FRIED/RAUL VALINO



