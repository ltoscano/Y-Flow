
KUTSABAHAN SA PRESYO NG KURYENTE

ANG Pilipinas ngayon ang may pinakamahal na kuryente sa Asya at sinadya ba ito ng Manila Electric Co. (Meralco) na ngayon ay kontrolado na ng grupo ni Manny Pangilinan?
Pansamantalang pinatigil ng Supreme Court (SC) ang dagdag bayad sa singilan ng kuryente ayon sa petisyon ng mga customer nito, pero may banta ang Meralco.
Ang babala ng Meralco ay magkakaroon tayo ng mga brownout at blackout dahil malulugi ang kompanya ni Ginoong Pangilinan kung hindi sila papayagang itaas ang presyo ng kuryente.
Ayokong isipin na may bahid pulitika ang issue na ito.
Ayaw ko ring isipin na pinatataas ang presyo ng kuryente para masira ang popularity ni Pangulong Noynoy Aquino.
Bagsak na ang popularity ni Pang. Noynoy sa maraming dahilan. Wala raw political will si Noynoy at kay raming umaayon diyan.
Bukod pa riyan ang mga sangkot sa katiwalian na mga tao ni Noynoy.
Ang presidential election ang pinagtutuunan ngayon ng marami at magandang pagkakataon ito sa opposition.
Kung tunay ngang wasak na ang liderato ng Liberal Party ni Noynoy, madali nang talunin ang mga kandidato ni G. Aquino.
Dati pa ay may mga nagmungkahi na patakbuhin si Ginoong Pangilinan sa pagka-Pangulo ng bansa at muli itong binubuhay ng iba.
Pero unfair ito kay Ginoong Manny Pangilinan.
Ang ginoong ito ay isang negosyante at natural lamang na pangalagaan niya ang kanyang mga business interest.
Bukod sa Meralco ay stockholder din siya ng maraming pahayagan, kasama na ang kanyang Channel 5.
Ang Meralco ay isang private company ngunit ito rin ay isang public utility.
Tungkulin ng Meralco na pangalagaan ang interest ng bayan.
â€˜Yan naman ay kung hindi ako nagkakamali.
Mayroon ngang nagtatanong kung bakit walang ginawang public hearing ang Enery Regularity Commission (ERC) ukol sa power hike?
Ang chairman ng ERC ay political appointee ni dating Pangulong Gloria Macapagal-Arroyo.



