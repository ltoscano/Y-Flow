The Source: Piolo, Regal baby na!
By Jojo Gabinete June 17, 2016
Gagawa ng pelikula sa Regal Entertainment, Inc. si Piolo Pascual at most likely, magsisimula ang shooting sa August 2016.
Ang still untitled project ang pangalawang pelikula ni Piolo sa Regal dahil noong 2002, sila ni Joyce Jimenez ang nagbida sa Think I’m In Love na mula sa direksyon ni Maryo J. delos Reyes.
Ang pelikula niya sa film outfit ni Mother Lily Monteverde ang haharapin ni Piolo pagkatapos ng bakasyon nito sa ibang bansa.
Bitter si De Leon? Nagmistulang bitter ang award-winning movie director na si Mike de Leon dahil sa kanyang statement na “I consider it my worst film, a mere piece of anti-Marcos propaganda demagoguery with the most extreme wooden acting.
”Ang Sister Stella L. ang tinutukoy ni De Leon, ang critically-acclaimed 1984 movie ng Regal Films. Tila nagpapakontrobersyal si De Leon dahil walang maniniwala na “wooden acting” ang performance ng mga bida ng pelikula, sina Vilma Santos, Jay Ilagan, Laurice Guillen, Tony Santos at Gina Alajar.
Kung talagang wooden acting ang pagganap ng mga nabanggit na artista, may malaking pananagutan si De Leon dahil hindi niya napaarte ang kanyang mga artista na pawang mga award-winning actor.
At kung isa sa worst film niya ang Sister Stella L., bakit gustong-gusto ni De Leon na i-restore ng Asian Film Archive (AFA) ang pelikula na kanyang nilalait? Again, si De Leon pa rin ang dapat sisihin dahil sa panlasa niya, gumawa siya ng pangit na pelikula.
Sinabihan ni De Leon si Mother Lily ng, “Matanda na ako, matanda ka na rin, hindi ka pa ba nagbabago?” pero malinaw sa pahayag ng nag-aalburoto na direktor na patungkol din sa sarili niya ang kanyang mga sumbat sa producer ng Sister Stella L. Nag-ugat ang litanya ni de Leon laban kay Mother Lily dahil ipinagwalang-bahala raw nito ang hiling niya na ipaubaya sa AFA ang restoration ng Sister Stella. Kahit ano pa ang sabihin ni De Leon, si Mother Lily pa rin ang may-ari ng Sister Stella L. at prerogative ng producer ang gusto nito na gawin sa kanyang mga pelikula.
Matapos mabasa ang mga batikos niya laban kay Mother Lily, nagkaroon kami ng realization na hindi nalalayo ang pang-Bayaning 3rd World na inasal ni De Leon sa pamagat ng kanyang ibang mga critically-acclaimed films, ang Itim at Kung Mangarap Ka’t Magising.

Janella, hirap din sa titigan kay Elmo!
Elmo Magalona at Janella Salvador
Ang mga nakapanood ng special screening ng Born For You ang nagpatunay na may chemistry sina Elmo Magalona at Janella Salvador. Ang dalawa ang mga bida sa primetime teleserye ng ABS-CBN na magsisimula sa Lunes, June 20.
Iniintriga na walang chemistry o kilig ang tandem nina Elmo at Janella pero kinontra ito ng mga nabigyan ng privilege na mapanood ang pilot episode ng Born For You.
Sampung araw na nag-taping sa Japan sina Janella at Elmo kaya nakilala nila nang husto ang isa’t isa.
Ikinuwento ni Elmo na nahirapan ito sa mga eksena nila ni Janella dahil nagkakaroon siya ng distraction kapag tinititigan niya sa mata ang kanyang leading lady.
Pinatotohanan ni Janella ang sinabi ni Elmo dahil nahihirapan din siya sa kanilang mga eye-to-eye scene sa Born For You.



