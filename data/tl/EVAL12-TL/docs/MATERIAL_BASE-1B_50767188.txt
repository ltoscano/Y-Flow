
ATAPANG NA TAO

Tweet

SA wakas ay unti-unti nang itinatama ang kasaysayan ng Pilipinas. Sana ay baguhin na rin ang mga text book na akda ng mga ilustrado na sapilitang itinuturo na si Jose Rizal ang No. 1 na bayani at si Emilio Aguinaldo ang unang Pangulo ng bansang Pilipinas.
Dati-rati ay sapilitan ding pinag-aaral ang mga estudyante ng kursong Spanish at ang hindi makapasa ay hindi puwedeng maka-graduate.
Pero sino ba talaga ang dapat na maituring na pangunahing bayani?
Bawat panahon ay may kanya-kanyang mga bayani.
Sa kasalukuyan, ayon sa mga namumunong ilustrado, ang nararapat na maging No. 1 hero ay si Corazon Cojuangco Aquino. May mga nagsasabi rin na ang karangalan ay dapat ibigay sa kanyang asawa na si Benigno “Ninoy” Aquino.
At upang hindi naman akalain ng mga mahihirap na sila ay binabalewala ng pamahalaang pinangungunahan ng mga ilustrado ay tinawag nilang mga bagong bayani ang mga OFW o overseas Filipino worker.
Okay lang ‘yan pero sana ay bigyang tuon din ang mga huwad na mga bayani at ibulgar kung tunay silang mga makabayan.
Itugma natin ang kasaysayan habang may panahon pa.
Makabayan ba si Rizal na ang kanyang hangarin ay manatiling nasa ilalim ng mga mananakop na Kastila ng ating bansa?
Kontra si Rizal sa rebolusyon. Pinatay niya ang hangarin ng mga Indiyo na maging malaya sa kanyang aklat na El Filibusterismo.
Bago siya hinatulan ng kamatayan ng mga Kastilang kanyang idolo ay nagsumamo pa siyang ma-assign sa Cuba upang tulungan ang mga Kastilang unti-unti nang natatalo sa digmaan laban sa Estados Unidos ng Amerika.
Si Aguinaldo naman ay ibinenta ang kalayaan kapalit ng salaping inalok ng mga Kastila.
Nang lumusob ang Amerika sa Pilipinas ay naging pro-Amerika siya, at nang dumating ang World War II ay naging pro-Japan naman siya.



