UAAP @ 79: Double-header papagitna
UP namakyaw sa ballroom dancing competition By Elech Dawa SSeptember 4, 2016
Apat na teams ang magkakasubukan ngayong araw sa pagbubukas ng Season 79 ng UAAP senior men’s basketball tournament sa Smart-Araneta Coliseum.
Kikilatisin ng host school at last year’s runner-up University of Sto. Tomas Growling Tigers ang Ateneo Blue Eagles sa alas-kuwatro ng hapon habang sa unang laro ay magtatapat ang University of the Philippines Fighting Maroons at Adamson University Soaring Falcons. Kumpiyansa si UP team captain Jett Manuel na may ibubuga ang kanilang line-up lalo’t maglalaro pa rin sina Paul Desiderio at Gelo Vito.
Kahit medyo bata ang Fighting Maroons ay may experience na sila sa mga malalakas na laban.
“We’re more mature and experienced which is important coming to the season,” wika ni Manuel.
Samantala, pinakyaw ng University of the Philippines ang UAAP ballroom dancing competition kahapon sa pagbubukas ng Season 79 sa UST Quadricentennial Pavilion Arena.
Inangkin muna ng UP Ballroom Formation Team ang Latin American category matapos ilista ang 92.48%, second place ang UST Sunag Ballroom Dance Company (91.66) habang tersero ang UE Warrior Dancesport Team (84.42%)
Umindak at kumendeng ang Fighting Maroons sa tutgtuging “I Want To Break Free” para makuha ang atensyon ng mga hurado.
Nagtuloy ang pagpapakitang gilas sa sayaw ang UP sa Standard Ballroom Dance category.

Binigyan ng mga hurado ang UP ng 94.3 % sapat para makuha ang titulo.
Muling pumangalawa ng UST (92.1) habang pangatlo ang De La Salle University Dance Sport Blitz. (87%).
Ipinakilala ang Ballroom dancing bilang demonstration event ngayong taon.
Ipinarinig naman ng UST Symphony Orchestra ang UAAP hymn at ang Season 79 theme song “Dare to Dream”, kasama rin ang Liturgikon Vocal Ensemble, Coro Tomasino at multi-titled UST Salinggawi Dance Troupe.



