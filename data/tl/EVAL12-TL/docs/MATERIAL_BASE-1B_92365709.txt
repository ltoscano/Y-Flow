Push Mo Toh!: Elisse at McCoy, lumi-level na sa kasikatan nina LizQuen, KathNiel, at JaDine!
By Glenn Regondola November 1, 2016e Dito sa Legaspi City (Bicol) ay pinatunayan ng newest loveteam na McLisse na sina McCoy de Leon at Elisse Joson na silang dalawa na nga ang susunod sa yapak ng mga sikat na teen loveteams na JaDine, KathNiel, at LizQuen.
Sa isang event sa Pacific Mall sa Legazpi noong October 30, walang humpay ang sigawan ng mga tao habang ini-introduce pa lang ang dalawa at kahit sa solo numbers ng dalawa.
Ayon sa kakuwentuhan namin na pinatunayan ng mga litrato sa FB account ni Congressman Joey Salceda, halos pandemonium na nga ang nangyari dahil sa walang tigil na pagdumog mga tao sa audience. Lalo na nga raw nang lumapit na sa mga tao si McCoy habang kumakanta, nagwala na ang mga tao. It goes to show na talagang may followers na ang McLisse na nagsimula sa PBB Lucky 7 ang kasikatan.
Noon ngang makausap namin si McCoy sa isang award’s night recently, biniro namin siya na after LizQuen, sila na talaga ang nakatakdang sumikat dahil sa mataas ang trust rating sa kanila na pinatunayan ng commercial nila na isa sa pinakamalaking accounts sa ating bansa.
Pero, kita naman ang pagiging humble ni McCoy sa pagsasabi niya sa amin na, ‘Hindi pa naman po. Thank you.’
Anyway, back to event, ayon sa kakuwentuhan namin na na-witness ang said guesting nila, ang isa nga raw sa ikinagusto nila sa McLisse ay ang pagiging malambing ng mga ito sa audience, palangiti at pareho nga raw very charming.
And infairness, sobrang bagay ang dalawa na hindi pilit. Halata nga raw na mutual ang pagkakagusto nila sa isa’t isa.
Well, sana kahit sumikat na ang dalawa at maging sila dahil mukhang doon naman ito papunta ay manatili silang naka-focus sa kanilang career katulad ng JaDine, KathNiel at LizQuen.
Kung maging sila man, katulad ng JaDine na siya pa lamang ang umamin sa kanilang totoong relasyon, huwag naman sanang bumaliktad ang kanilang pinaghihirapan ngayon dahil lamang sa emosyon.



