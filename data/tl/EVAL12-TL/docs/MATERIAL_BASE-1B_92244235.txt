'Lingkod Barangay', muling isinagawa ng pamahalaang lungsod ng Calapan

July 20, 2016

CALAPAN, Oriental Mindoro, Hulyo 20 (PIA) â€“ Muling isinagawa ng pamahalaang lungsod ang mga serbisyo sa mga mamamayan ng lungsod sa pamamagitan ng programang Lingkod Barangay. Isinagawa ang pinaka-huling pagbibigay serbisyo sa mga barangay ng Canubing II at Calero kamakailan lamang. Ayon kay Mayor Arnan C. Panaligan, mahalaga ang ganoong pagkakataon na samantalahin ng mga tao ang aktibidad na kung saan ay hindi na sila lalayo pa at libre ang lahat ng serbisyong dinala dito. Ang mga gawaing ito ayon pa sa Alkalde ay bahagi ng One Calapan Progran of Governance. Ilan sa mga libreng serbisyo na ipinagkaloob sa mga mamamayan ng barangay ay dental at medical program, pagpaparehistro sa late registrants, pamamahagi ng binhi sa mga magsasaka, pagbibigay ng Solo Parent ID, Senior Citizens Pension Card, training para sa kababaihan, pamamahagi ng relief goods sa mga nasalanta ng bagyong Nona, pagbibigay ng Socialized Medical Health Card o Gold Card at Registration para sa K to 12 scholars. Bumaba rin ang City Public Employment Service Office (PESO) para sa mga naghahanap ng trabaho at ang libreng kasal kung saan tig-tatlong pares buhat sa barangay Canubing II at Calero ang binigyan ng matrimonya ng alkalde. Sa kasalukuyan, patuloy pa rin ang mga isinasagawang Lingkod Barangay ng lungsod nan aka-angkla sa prinsipyong may pagmamahal, pagkalinga at pagmamalasakit ng pamahalaang lokal. (CIO/LTC/PIA-Mimaropa/Calapan)



