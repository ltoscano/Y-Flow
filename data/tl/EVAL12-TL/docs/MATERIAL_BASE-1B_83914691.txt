
AT SIBAKIN SI SEC. ALCALA

HINDI ang kabobohan para gabayan ang NFA na lutasin ang kakulangan o pagtatago ng suplay na bigas ang dahilan kung bakit hinihiling ng grupo ng mga magsasaka ang pagpapatalsik kay Department of Agriculture Sec. Proceso Alcala.
Ito’y kahit alam ng nasabing grupo na ang NFA na nasa ilalim ng DA ay hindi nalunasan ang biglang pagtaas ng presyo ng bigas sa panahon ng anihan.
At sa pagkaroon ng kakulangan ng NFA rice noong nakaraang buwan ay tanging “satsat” ang naging solusyon nina Sec. Alcala.
Kung tutuusin ay karapat-dapat na siyang sipain dahil sa nasabing mga kapalpakan.
‘Yun nga lang, iba ang tinitingnan ni PNoy at iba ang tinititigan.
Pero rito sa isyu ng pork barrel scam kung saan isa ang DA sa ahensyang ginamit para nakawin ang pondo ng pamahalaan, kagaguhan na ang panatilihin pa si Alcala sa DA!
Aba, eh, kaya pala hindi maibigay sa media ang listahan ng mga NGO na may transaction sa DA (kasama ang kay Napoles) ay dahil tinatakan pala ito ni Sec. Alcala ng “confidential.”
Bakit confidential ang listahang ‘yun, Mr. Secretary? Para maitago ang pakikipagsabwatan mo?
Tangna, sibakin na ang hinayupak na ito! Pwe!



