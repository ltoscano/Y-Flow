PSL GRAND PRIX SIKLAB BUKAS By Elech Dawa October 7, 2016
Kasado na ang paluan sa 2016 Philippine Superliga Grand Prix simula bukas, Sabado, sa FilOil Flying V Center sa San Juan. Karambola ang anim na teams na may mga foreign reinforcements para sa titulo.
Sa press conference kahapon sa Centerstage sa MOA, ipinakilala ang mga koponan at mga sponsors ng event.
Ipinagmalaki ni PSL president Ramon “Tats” Suzara na may logo ng PSL na nakadikit sa bola ng Mikasa na gagamitin sa Grand Prix.
“Maliit pa ‘yung logo pero palalakihin natin ‘yan next year,” nakangiting saad ni Suzara.
Kumpleto na ang mga imports maliban sa F2 Logistics na nakatakda pang dumating.
Bukod sa Cargo Movers, ang ibang teams ay ang defending champion Foton, Generika, RC Cola, Cignal at first champion Petron.
Balik ang imports ng Tornadoes na sina former MVP Lindsay Stalzer at Ariel Usher na makakatulong ng magkapatid na sina middle blocker Dindin Santiago-Manabat at 6-foot-6 Jaja Santiago.

“It’s really exciting this season” ani Stalzer. “I had fun seeing the Philippines and the culture and obviously making friends here.”
Samantala, bukas ang gate sa unang araw ng sultada kaya asahang dadagsain ito ng mga fans para mapanood ang mga idolo at mga matitikas na imports.



