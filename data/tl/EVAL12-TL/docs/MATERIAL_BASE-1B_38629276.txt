Pinoy boxer dinumog sa Russia meet July 15, 2016 Dinumog si Filipino boxer Criztian Pitt Laurente matapos magwagi ng unang gold medal ng Pilipinas sa Children of Asia International Games sa Yakutsk, Russia.
Ang 16-anyos at tubong Gen. Santos City ay nanaig kay Kazakhstanâ€™s Taltibek Sulchar, 30-29, 29-28, 29-28 sa 54kgs finals noong Miyerkules.
Bago pa man sumabak sa finals, naging magiliw na ang mga fans at maging ang mga kapwa atleta mula sa kalabang bansa kay Laurente, lalo na ang mga kababaihan at marami ang nagpo-pose para magpakuha ng litrato sa boksingero, ayon sa ulat ng SportsRadio 918 na siyang sumaksi sa laban ng mga batang atleta sa nasabing meet. Katunayan, may mga post sa Facebook kung saan makikita ang mga nagse-selfie kasama ang guwapitong boksingero na isa ring Batang Pinoy champion.
Kasama ni Laurente sa Russia meet ang trainer na si Ronald Chavez.
Wagi rin ang Pilipinas ng dalawang bronze medals buhat kina sprinter Veruel Verdadero at taekwondo jin Beatrice Kassandra Gaerlan.
Ang Pilipinas ay may one gold, one silver at four bronze medals sa 44-national event tampok ang best 16-and-under athletes mula sa Asia at Russia.



