
FROM ABNOY TO KILLING AT BAGMAN NG SUGAL SA ALBAY

MATINDI, parekoy, ang galit ni Sen. Miriam Defensor Santiago noong pinalulutang pa lang ni dating senador Ping Lacson.
Si Lacson ay “attack dog” ni Sen. Enrile, kaya hindi dapat paniwalaan ang sinasabi niyang listahan! Kaya dapat ay ang “listahan” na lang ni Benhur Luy ang paniwalaan para hindi magiging magulo ang isyu!
‘Yan ang pananalita ni Inday Miriam noon, pero nang magkabulatlatan ng “listahan” ay parang sinabugan ng Granada ang senadora. Dahil wala pala ang kanyang pangalan sa listahan ni Lacson.
Ang masaklap, ang pangalan ni Inday Miriam ay bumabandera sa listahan ni Benhur Luy sa mga opisyal ng pamahalaan na dawit sa iskandalo o pangungulimbat ng PDAF! Hak, hak, hak!
Entonses, Inday Miriam, base sa salita mo na huwag paniwalaan ang “Lacson list” ay hindi nga kapanipaniwala na wala sa PDAF scam ang iyong pangalan? Tumpak nga ba ang listahan ni Benhur Luy na isa ka rin pala sa nangulimbat sa PDAF?
King-ina! Ang ingay mo pa noong hearing ng “Blue Ribbon committee” habang hinihikayat mo si Napoles na aminin ang katotohanan dahil sabi mo ay kapanipaniwala ang mga salaysay ng whistleblower na si Benhur Luy.
‘Yun pala, sina Enrile, Revilla at Estrada lang ang target mo! Kaya ng inilutang, parekoy, ang listahan na nagsasaad na dawit din si Miriam ay bigla itong nagwala! Kakandidato na lang daw siyang Pangulo!
Susmaryosep! Sabi nga noon ni Lacson ay may diperensya ang utak ni Inday Miriam kaya hindi niya ito papatulan. Eh, kung totoo ang nasabing bintang, paano na lang ang mangyayari sa atin kung kumandidato nga ito at manalo?
Mula sa abnoy ay lilipat tayo sa kililing! Susmaryosep!
-o0o-
ISANG kilalang personalidad ang nagsisilbing “bagman” ng iligal na sugal sa lalawigan ng Albay.
‘Yan ang ibinulong ng ating “tawiwit” na siya umanong namamahala sa lahat ng collection mula sa gambling lords, maging sa distribution sa kapulisan!
Si Jun Alegre, parekoy, alyas ang tinutukoy ng ating tawiwit na dahil sa sobrang dikit nito kay Gov. Joey Salceda ay tumatahimik na lang maging si PNP Provincial Director S/Supt. Marlon Meneses! Nagyayabang pa nga umano itong si Alegre na maging si RD Deona ay walang magagawa dahil sa takot na baka resbakan ito sa media!
Langya parekoy, ‘wag mo namang kaladkarin ang malinis na pangalan ni RD Deona dahil kasalukuyan na niyang sinusungkit ang kanyang ikalawang bituin! Maawa ka sa mga pangalang nadadawit, Mr. Jun Alegre!



