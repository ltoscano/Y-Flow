I KNOW BETTER: Hollywood star, na-impress sa Encantadia!
Marian at Sunshine, bakbakan agad-agad!
By Jun Nardo July 15, 20161
Sinabayan talaga ng isang pasasalamat ek-ek ang grand presscon ng pinakamalaking telefantasya ng taon, ang Encantadia ng GMA Network. Kasi nga, kinakabog na ang nasa likod ng isang nakakasawa na ring teleserye na kulang na lang ay gawing pantasya ang kasunod na episodes, huh!
Trailer pa lang kasi ay kahanga-hanga na. Eh pinapanood sa press ang pilot episode ng Encantadia at amazing na ay breathtaking pa ang mga eksena, production design, costumes at special effects! Kaya pulbusan na ang labanan simula sa July 18!
Present sa presscon ang Game of Thrones star na si Conan Stevens. Hindi pa siya nakakapagsimula ng taping pero sa napanood niyang episode, super impressed siya sa pagkakagawa nito. Hindi nga maiwasan ng director na si Mark Reyes na mapaluha nang mapanood ang unang episode. After almost 11 years, siya rin ang naatasang gumawa ng retell ng telefantasyang bumago sa landscape ng primetime TV.
“There’s so much reason to watch the show. Encantadia’s retell is one of the biggest projects in Philippine television. It’s the story that you’re going to get. Ang naging paghahanda rito – from the costumes to the script to the set hanggang sa graphics, lahat – three times bigger sa unang version,” pahayag ni Direk Mark.
No wonder, star studded ang panimula nito. Lumantad agad ang mag-asawang Dingdong Dantes at Marian Rivera. Sumabak agad sa labanan kay Sunshine Dizon ang Primetime Queen.
Lumutang din sina Max Collins, Solenn Heussaff, Rocco Nacino, Roi Vinzon, John Arcilla, Jestoni Alarcon, at iba pa.
Komo nga retell, may mga eksena sa bagong henerasyon. Ilan sa artistang nasa present times ay sina Angelu de Leon, Ryan Eigenmann, at mga baguhang sina Migo Adecer, Klea Pineda, Kate Valdez at Mikee Quintos.
Siyempre pa, kaabang-abang ang pagpasok sa eksena ng bidang Sang’gres na sina Glaiza de Castro bilang Pirena; Kylie Padilla bilang Amihan; Gabbi Garcia bilang Alena at Sanya Lopez bilang Danaya.
Kasama rin sa cast sina Ruru Madrid, Christian Bautista, Rochelle Pangilinan, Pancho Magno, Vaness del Moral, Ana Feleo, Buboy Villar, Carlo Gonzales at marami pang iba.

Sa ganda, sa laki, at magandang istorya ng Encantadia, mahirap itong sabayan sa primetime!



