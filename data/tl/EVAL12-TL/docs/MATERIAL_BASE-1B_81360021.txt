Mercedes, walang alam sa ‘RESPETO’!
By Jojo Gabinete November 26, 2016
Kung dumalo si Mercedes Cabral sa presscon ng Enteng Kabisote 10, malalaman niya na ang King of Philippine Movies na si Fernando Poe Jr., ang nag-udyok kay Vic na gawin nito na pelikula para sa 1991 Metro Manila Film Festival ang sitcom na Okey Ka Fairy Ko.
Kung narinig ni Mercedes ang kuwento ni Vic, baka magkaroon siya ng realization na selfless talaga si FPJ dahil imbes na solohin, ang King of Philippine Movies pa ang nagkumbinsi sa mga kapwa artista na gumawa ng pelikula na pambata tuwing MMFF para maging masaya ang mga bata, hindi para kumita ng malaking pera tulad ng paratang ni Mercedes laban kay Mother Lily.
Hindi nalilimutan ni Vic na kaharap si Charito Solis nang sabihin sa kanya ni FPJ na gumawa siya ng movie version ng Okey Ka Fairy Ko para sa MMFF.

“Pag-isipan mo naman, baka gusto mong gawin ang Okey Ka Fairy Ko para sa mga bata,” ang pagbabalik-tanaw na kuwento ni Vic tungkol sa mga sinabi noon sa kanya ng sumakabilang-buhay na aktor.
“Si FPJ ang nag-instill sa utak ko na ‘pag Pasko, kailangan may mga bata, kailangan may mapanood ang mga bata.
“Siya ‘yung nagdikdik sa utak ko at sa damdamin ko na tuwing gagawa ako, kailangan puwedeng panoorin ng mga bata, ng mga anak ko, maliliit pa sina Danica noon, sina Oyoboy. “So, si FPJ talaga ‘yung nagtulak sa akin na nagpalakas ng loob ko na ‘eto last na ko, wala nang panonoorin ang mga bata. Pag-isipan mo ‘yung Okey Ka Fairy Ko, gawin n’yong pelikula.’
Paulit-ulit na sinabi ni Vic sa presscon ng Enteng Kabisote 10 and The Abangers ang respeto, ang salita na kinalimutan o talagang wala kay Mercedes dahil sa pang-iinsulto at pambabastos nito kay Mother Lily na bunga ng kanyang pinairal na kamangmangan sa isyu.

#SinoNgayonAngFuckingIdiot?
But then, kung talagang kilala natin si Mother Lily, baka nga hindi siya apektado ng mga rant ni Mercedes at most likely, “Who’s she?” lang ang kanyang inosente na tanong at reaksyon.



