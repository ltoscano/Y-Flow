Bitay pinaboran By Aries Cano June 5, 2016 Kung idadaan din lang naman sa extra judicial killing ang paghatol sa masasamang-loob sa lipunan ay mas sang-ayon na ang isang dating senador at founder ng Partido Demokratiko Pilipino-Lakas ng Bayan (PDP-Laban) na si Aquilino ‘Nene’ Pimentel sa pagbuhay sa panukalang death penalty.
“As a matter of fact, ako author ako sa abolition ng death penalty pero the way ikumpara mo death penalty ba o extra judicial killings… mabuti pa ‘yung death penalty (kasi ‘yung extra judicial killing walang sinusunod na rule of law,” pagbibigay-diin ni Pimentel patungkol sa usapin ng death penalty na nais buhayin ng administrasyon ni incoming President Rodrigo Duterte.
Gayunman, naniniwala si Pimentel, kapartido ni Duterte, na hindi mayorya sa sambayanang Filipino ay suportado ang isinusulong na muling pagpapairal sa death penalty ng papasok na administrasyon.

Kumpiyansa rin si Pimentel na kaya pursigido si Digong na buhayin ang death penalty ay upang maging madali ang pagwalis sa masasamang-loob sa ating lipunan at makamit ang ipinangakong pagbabago para sa bayan.



