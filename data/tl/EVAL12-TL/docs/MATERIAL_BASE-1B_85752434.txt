Mbala, MVP ng Filoil PC By Elech Dawa June 13, 2016
Hinirang na Most Valuable Player, (MVP) ang La Salle big man na si Ben Mbala sa 2016 Filoil Flying V Preseason Premier Cup.
May average na 21.9 points, 15.1 rebounds, 1.2 assists, 1.5 steals at 2.4 blocks si Mbala para sungkitin ang individual award na kanyang natanggap bago ang championship game sa pagitan ng La Salle at Arellano.
Pasok din ang La Salle center sa Mythical Five kasama ang Green Archers teammates Jeron Teng at Abu Tratter at Jio Jalalon at Kent Salado ng Arellano. Umugong na mananalo si Mbala ng MVP matapos ang kanyang double-double numbers para sa Green Archers na unbeaten hanggang sa finals ng preseason tournament.
Makakalaro si Mbala De La Salle sa UAAP Season 79 kung saan isa ang Green Archers sa top favorites.
Papasok ng finals game, may total 197 points si Mbala, kulang ng 13 puntos sa naitalang 210 pts. ni former Far Eastern University star RR Garcia.
Hawak pa rin ni Garcia ang record na most points scored sa one edition ng tournament.



