Mga mambabatas sa P670 million pork scam

ORA MISMO Ni Butch M. Quejada

BUBULATLATIN kaya sa Senado ang iniulat ng COA sa sinasabing kontrobersyal na isyu regarding sa P670 million pork barrel funds na diumano’y napunta sa ‘questionable’ non government organizations na ikinasabit daw nina Senators Juan Ponce Enrile, Gregorio Honasan at 47 mambabatas?
Naku ha!
Totoo kaya ito?
Sabi ng mga asset ng mga kuwago ng ORA MISMO, daming mga mambubutas este mali mambabatas pala ang masasalang dito, malamang makasuhan.
Ika nga, nakakahiya kapag lumabas ang mga pangalan nila kung totoong kasama sila dahil tiyak kulong sila dito.
‘Ano kaya sila maka-administasyon?’ Tanong ng kuwagong pinugo.

Sabi ng mga asset ng mga kuwago ng ORA MISMO, ang Senate Blue Ribbong Committee ang malamang bumungkal dito tungkol sa imbestigasyon ng priority development assistance funds (PDAF), pork barrel at disbursement acceleration program (DAP) scam.
Ayon sa mga asset ng mga kuwago ng ORA MISMO, nagtataka ang madlang pinoy kung bakit sangkaterbang pekeng mga NGO’s ang betsa sa PDAF at DAP scam pero mukhang ang mga alipores lamang na NGO’s ni detained Janet Lim Napoles, ang binansagan ‘Pork barrel Queen,’ang naging favorite ng DOJ at Blue Ribbon Committee?
Naku ha!
Bakit kaya?
‘Si Janet ay hindi nakakulong dahil sa scam kundi dahil sa illegal detention case niya.’ sabi ng kuwagong SPO - 10 sa Crame.
Sabi ng mga asset ng mga kuwago ng ORA MISMO, inilabas ng cacao este mali COA pala ang ulat na may P670 million pork barrel funds ang sinasabing ikinarga sa mga pekeng NGO’s from 2011 at 2013.
‘Parang nawalan ng gana sa pagkalkal para imbestigahan ang mga ito matapos mag-hilamos este mali makalaboso pala sina Senators Bong Revilla Jr., Jinggoy Estrada at Enrile.
Naku ha!
Bakit kaya?
‘Dahil ba sila ay opposition at dehins kakampi? Tanong ng kuwagong miembro ng Sigue - Sique Sputnik.
Sabi ng mga asset ng mga kuwago ng ORA MISMO, dapat patas ang batas sa lahat walang mahirap o mayaman, malakas o mahina, matanda hukluban o bata, mataba o payatot, naka-botox o hindi, tomboy o bakla, may anghit o wala, bungal o may ngipin, pipi, bingi o bulag.
Ika nga, dapat pantay - pantay ang butas este mali batas pala!
Sabi ng mga asset ng mga kuwago ng ORA MISMO, ang kampanya ng gobierno dyan sa malakanin este Malacañang pala ay dehins natitinag laban sa katiwalian sa pamahalaan sa maling paggamit ng panyo este pondo pala ng bayan.
Ika nga, hindi natutulog?
Naku ha!
Totoo kaya ito?
Ika nga, kung sino man ang inginuso ng COA sa kanilang aklat este ulat pala at kung mapapatunayan dapat managot.
Sabi nga, paghimasin ng rehas!
Abangan.

Muntinlupa City Masonic Lodge 414
ON May 25, 2015 (Monday) at exactly 3pm inaanyayahan dumalo ni VW Biyong Garing, 1st despensation Master ng Loyang ikinukuento natin, ang lahat ng Brethren regarding sa Rite of Constitution and Installation of elected and appointed officers ng Muntinlupa City Masonic Lodge 414, dyan sa Muntinlupa Masonic Temple, Emerald Hills, Victoria Homes, Tunasan Muntinlupa City.
Sina Most Worshipful Tom Rentoy, ang keynote speaker at Muntinlupa City Mayor Jimmy Fresnedi will be the inspirational speaker.
Sinabi ni VW Biyong Garing, ang lahat ay iniimbitahan dumalo sa nasabing okasyon para hindi magsisi kung hindi kayo makakatikim at makapag-uwi ng kanilang magarbong handa.
Ika nga, tsibog.
Gayak na Brethren at kita - kits tayo doon!

DENR magtrabaho na kayo
SINABI ng mga asset ng mga kuwago ng ORA MISMO, na medyo ilag sa mga politiko ang ilan sa mga official ng DENR kaya ang trabaho nilang manghuli ng mga grabe ‘mauusok’ na bus at jeepney ay hindi nila magawa.
Bakit?
Sagot - kinakabahan sila at marami daw nakikiusap.
Ayon sa mga asset ng mga kuwago ng ORA MISMO, yesterday dakong alas-8:21 am sa EDSA, Mandaluyong habang binabaybay nila ang kalsadang sobrang trapik ay bigla na lamang nagbuga ng usok ang sinusundan nilang dambuhalang bus.
Sabi nga, Newman Goldliner plate no. TXJ - 710.
Tanong - ano ang nangyari?
Sagot - halos walang makita ang kasunod nilang mga sasakyan dahil sa grabeng ibinuga nitong itim na usok.
“Ano ang dapat gawin para maiwasan ito?’ Tanong ng kuwagong inubo.
‘Magsagawa ng anti-smoke belching operation ang DENR kasama ang PNP Highway Patrol para pagmultahin ang lumalabag sa batas na mga sasakyan.
Abangan.



