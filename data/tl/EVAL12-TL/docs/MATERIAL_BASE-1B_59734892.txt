P1.8B inilaan ni PNoy para sa dagdag 1,488 silid-aralan sa Bulacan

June 03, 2016 Shane F. Velasco

LUNGSOD NG MALOLOS, Hunyo 3 (PIA) -- Bagama’t bababa na sa pwesto si Pangulong Benigno S. Aquino III ngayong ika-30 ng Hunyo, may nakatakdang pang mga 1,488 na silid-aralan ang itatayo sa Bulacan ngayong taon sa halagang 1.8 bilyong piso. Ayon kay Gerard Sarabia ng Education Facilities Division ng Department of Education, naipalabas na ng Department of Budget and Management ang pondo at siyang pasisimulan ang mga konstruksyon sa pamamagitan ng Department of Public Works and Highways. Pinakamaraming tatayuan ng karagdagang mga silid-aralan ang bayan ng Santa Maria kung saan 16 na mga paaralan ang makikinabang.

Sa Sta. Maria National High School, 26 ang nakatakda pang itayo. Tig-24 dito ay itatayo sa Cay Pombo Elementary School, Parada National High School; 20 sa Pulong Buhangin National High School, 16 sa Fortunato Halili National Agricultural School, 15 sa Balasing Elementary School at 10 sa Sta. Cruz High School. May 12 pa sa Sta. Clara Elementary School, tig-siyam sa Caysio Elementary School, San Vicente (Hulo) Elementary School, Cornelia M. De Jesus Memorial Central School, tig-anim sa Guyong Elementary School at sa Catmon High School; tig-apat sa Sta. Cruz Elementary School, Tumana Elementary School at sa Sta. Cruz Elementary School. Sa bayan ng Bocaue, 12 mga silid-aralan ang itatayo kung saan 21 sa Taal High School, 19 sa St. Martha Elementary School, 8 sa Lolomboy National High School, anim sa Tambubong Elementary School; tig-apat sa Bambang Elementary School, Batia Elementary School, Bunducan Elementary School, Bunlo Elementary School, Duhat Elementary School at Taal Elementary School. Ayon naman kay Kinatawan Joselito ‘Jonjon’ Mendoza ng Ikatlong Distrito ng Bulacan, na kanyang ipinaglaban sa nakaraang pagpapasa ng 2016 badyet na malaanan ng mas malaking pondo ang pagtatayo ng mas maraming silid-aralan sa mga malalayong bayan sa lalawigan. Patunay dito ang 10 mga paaralan sa bayan ng Donya Remedios Trinidad na magkakaroon ng tatlong mga silid-aralan ang ipapagawa sa Duplas Elementary School; tig dalawa ang ibibigay sa Alejandro E. Flores, SR.-Elementary School, Basyo Elementary School, Kambubuyugan Elementary School, Pinag-Anakan Elementary School at Sapang Bulac High School; habang tig-isa naman ang maitatayo sa Bato Elementary School, Cabayunan Elementary School, Durumugan Elementary School at sa Kawit Elementary School. Ang bayan ng Pandi ay magkakaroon ng panibagong mga silid-aralan ang walong mga paaralan kung saan 20 ang ipapatayo sa Pandi Residences Elementary School, tig-12 sa Real De Cacarong Elementary School at Bunsuran National High School; siyam sa Pandi Heights Elementary School, tig-walog sa Masagana High School at Bunsuran National High School; apat sa Matias Salvador Elementary School at dalawa sa Sto.Nino Elementary School.

Madadagdagan naman ang pitong mga paaralan sa bayan ng Pulilan ng tig-12 mga silid-aralan sa Pulilan Central School at Sta. Peregrina High School; siyam sa M. Del Rosario School, tig-apat sa Tabon Elementary School, Jose C. Castro Memorial Elementary School at Balatong Elementary School. Kapwa tig-anim na mga paaralan ang magkakaroon ng mga bagong silid-aralan sa mga bayan ng Guiguinto at Norzagaray. Partikular sa Guiguinto National Vocational School, 32 mga bagong silid-aralan ang ipapatayo, 20 sa Felizardo C. Lipana National High School sa Sta. Rita, 14 sa Tiaong National High School at 4 sa Sta.Cruz Elementary School. Sa bulubunduking bayan ng Norzagaray, 28 na karagdagang mga silid-aralan ang itatayo sa Luis Gravador Elementary School, 24 sa Norzagaray National High School, 15 sa Julian B. Sumbillo High School, 12 Minuyan National High School at dalawa sa Karahumi Elementary School. Ang 10 mga paaralan sa mga bayan ng San Miguel at San Ildefonso ay kasama rin sa mga mabibiyayaan ng mga bagong silid-aralan. Halimbawa sa San Miguel National High School, 32 ang madadagdag, 8 sa Partida High School at 4 sa Sibul National High School. Sa bayan ng San Ildefonso, 24 sa San Ildefonso National High School, anim sa Akle High School at tig-apat sa Maasim Elementary School at Palapala Elementary School. Maging ang bayan ng Bulakan, lima mga paaralan ang makikinabang. May 12 sa Taliptip Elementary School, 10 sa Taliptip National High School habang tig-4 sa Romeo Acuna Santos Memorial High School, San Francisco Xavier High School at Bagumbayan. Sa Hagonoy, apat na mga paaralan ang tinukoy na madadagdagan ng mga silid-aralan gaya ng 16 sa Sta. Monica National High School, 12 sa San Pedro National High School at Sta. Monica at 8 sa Ramona S. Trillana High School. Gayundin ang apat na mga paaralan sa Baliwag kung saan siyam ang itatayong mga silid-aralan sa Sto. Nino High School, 8 sa Virgen Delas Flores Elementary School, anim sa Sulivan National High School at apat sa Vicente R. Cruz Memorial School. Tig-tatlong mga paaralan naman sa mga bayan ng Angat, Plaridel at Calumpit ang kasabay na papatayuan pa ng karagdagang mga silid-aralan. Partikular sa bayan ng Angat, anim sa Don Pablo Amisola Memorial School, tig-apat sa Binagbag-Taboc National High School at sa Binagbag High School. Sa Plaridel, 20 mga silid-aralan ang ipapatayo sa Banga High School, siyam sa Dampol 1st National High School at walo sa Bintog High School. Sa Calumpit, 12 sa Frances National High School, 10 sa San Miguel-Meysulao High School at siyam sa Northville 9 Elementary School. Maging sa bayan ng San Rafael, tatlong mga paaralan ang nilagyan ng pondo para makapagpatayo ng 12 mga silid-aralan sa Lydia Villangca Trade School, siyam sa Salapungan High School at anim sa Maronquillo National High School. Magtatayo rin ng walong mga silid-aralan sa San Roque National High School at apat sa Kapitangan National High School na nasa bayan ng Paombong.
Tig-iisang mga paaralan sa Obando, Balagtas at Bustos ang patatayuan pa ng mga bagong silid-aralan. May walong itatayo sa Salambao High School sa Obando, 24 sa Balagtas National Agricultural High School at 12 sa Alexis G. Santos National High School sa Bustos. Samantala, kasabay ng pagbuhos ng daan-daang mga silid-aralan sa mga bayan sa Bulacan, may iba pang 448 na mga bagong silid-aralan pa ang nakalinyang ipatayo sa lungsod ng San Jose Del Monte na aabot sa P750.4 milyon. Pinakamaraming mabibiyayaan ang Sapang Palay National High School at Bagong Buhay Elementary School (A,E, F, G at H) na magkakaroon ng karagdagang tig-66 silid-aralan; tig-40 sa Muzon Pabahay 2000 Elementary School at Marangal National High School; 36 sa Paradise Farms National High School; tig-24 sa San Martin High School at San Jose Del Monte Trade School at 20 naman sa San Jose Del Monte National High School. Ang Gumao K Elementary School at Sto. Cristo Elementary School ay magkakaroon ng tig-16 na karagdagang mga silid-aralan. Tig-12 mga silid-aralan naman ang maidadagdag sa Kaypian National High School, Paradise Farms Community Elementary School, Sta.

Cruz (BBD) Elementary School, Citrus National High School at sa San Jose Del Monte Central School. May tig-walo naman sa City of San Jose Del Monte National Science High School at Bagong Buhay I Elementary School sa Lawang Pari. Habang may apat pang bagong itatayo sa Sapang Palay Proper Elementary School. Ang lungsod ng San Jose Del Monte ay tahanan ng mahigit 700 daang libong katao na pinakamarami sa alinmang populasyon sa anumang bayan o iba pang mga lungsod sa Bulacan. Sa lungsod naman ng Meycauayan, 94 na mga bagong silid-aralan ang ipapatayo. Pinakamaraming itatayo sa Meycauayan National High School sa Bancal na may 34, 16 ang paghahatian ng sangay nito sa Perez at Ubihan; at 16 din sa Bagbaguin Elementary School, 12 sa Meycauayan West Central School, walo sa Perez Elementary School at tig-apat sa Bahay Pare Elementary School at Pandayan Elementary School. Kukumpunihin din ang 35 mga silid-aralan sa lungsod ng Meycauayan sa halagang 6.3 milyong piso. Aayusin ang mga butas na bubong at kesame, kukumpunihin ang mga bulok na pinto at pipinturahan ang buong istraktura. Makikinabang ang 11 mga lumang silid-aralan sa Meycauayan National High School sa Bancal, 10 sa Libtong Elementary School, 7 sa Malhacan Elementary School, lima sa Pajo Elementary School at apat sa Meycauayan West Central School. Sa Malolos, 38 mga bagong silid-aralan ang itatayo ngayong 2016. Sa bilang na ito, 12 ang kasama sa pambansang badyet ng 2016 at 26 mga silid-aralan ang manggagaling sa mga pambansang badyet ng 2014 at 2015. Popondohan ng pambansang badyet ng 2016 ang tig-anim na silid-aralan sa Marcelo H. Del Pilar National High School sa barangay Sta. Isabel na siyang pinakamalaking mataas na paaralan sa Bulacan kung pagbabatayan ang bilang ng mga estudyante. May anim ding itatayo sa Malolos Fisheries School and Laboratory sa barangay Matimbo. (CLJD/SFV-PIA 3)



