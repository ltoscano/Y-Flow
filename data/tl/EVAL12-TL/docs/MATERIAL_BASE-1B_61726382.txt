
DIVERSIONARY TACTIC ANG GAMIT SA PAGLIHIS SA ISYU

SA mga naglalabasang balita, ngayon natin napatunayan na totoo ang sinasabi ni Pang. Noynoy Aquino at ng mga kaalyado nito na inililihis ng mga mandarambong na sangkot sa P10-billion pork barrel scam sa pagbabatikos sa Disbursement Acceleration Program upang iligaw ang publiko at media sa tunay na isyu ng pagpapakulong kay ‘Pork Barrel Queen’ Janet Lim-Napoles at ng mga kasabwat nito sa Kongreso at Ehekutibo.
Ibinibintang talaga nila ang mga kasalanan nila sa DAP samantalang higit na karumal-dumal ang tunay na isyung ikinasabit nila at ito nga ang pork barrel scam, na ayon kay Benhur Luy ay pinagparte-partehan ng mga nasasangkot ang pera ni Juan dela Cruz. Take note, ang kinurakot nila ay 100% ng Priority Development Assistance Fund na halos wala silang itinira ni singkong duling para sa mga proyekto na dapat ilagak ang mga pondo.
Sa testimonya ni Luy, ang pagbiyak sa PDAF ay 50% ang napupunta sa mga mambabatas na ibinibigay agad naman ni Napoles in advance, habang ang 10% naman ay napupunta sa implementing agency or GOCC at ang matitira ay kay Napoles at nasa discretion na niya kung magbibigay pa siya sa chief of staff ng mambabatas ng halagang katumbas ng 5% ng project cost at 1% naman sa Presidente o incorporator ng NGO na ginamit sa proyekto.
Ang isang isyu na binabaluktot ng mga intrigero kay PNoy ay ukol sa DAP na hindi raw pupuwedeng gamitin ng Palasyo ang savings para ipandagdag sa ibang budget item o proyekto dahil ipinagbawal daw ito ng Supreme Court na isang malaking kasinungalingan dahil mismong si ex-SC CJ Artemio Panganiban ang nagsabi na binibigyan ng kapangyarihan ng Saligang Batas ang Pangulo na gamitin ang savings mula sa mga ahensya para dagdagan ang pondong pantustos.
Anoman ang reklamo, mangyari ay i-text lang sa 09189274764, 09266719269 o i-email sa juandesabog@yahoo.com.



