Upper Valley Community Hospital sa Surallah nagbukas na

January 06, 2016 LUNGSOD NG KORONADAL CITY, South Cotabato, Ene. 6 (PIA)â€” Nagsimula nang magbigay ng serbisyong medikal ang Upper Valley Community Hospital, isang pampublikong ospital sa Surallah, South Cotabato. Sa isang panayam, kinumpirma ni Provincial Health Officer, Dr. Rogelio Aturdido Jr. na noong ika-24 ng Disyembre binuksan sa publiko. Gayunman, nilinaw ni Dr.

Aturdido na Out-Patient Department pa lamang ang serbisyong hatid ng ospital na itinayo ng pamahalaang panlalawigan ng South Cotabato sa tulong ng Department of Health at San Miguel Corporation. Nangangahulugan ito na maari nang magpakonsulta sa Upper Valley Community Hospital. Ang mga kailangang i-confine sa ospital ay sa South Cotabato Provincial Hospital sa Koronadal City pa rin ipapasok. Ani Dr. Aturdido, inilipat sa Surallah ang medical staff ng Lake Sebu District Hospital upang mamahala sa bagong bukas na ospital. Kabilang sa mga hospital personnel ang dalawang doktor at apat nurse. Kasalukuyang nagsasagawa ng job interview ang pamahalaang panlalawigan para sa tatlo pang doktor at 11 na nurse na itatalaga sa Upper Valley Hospiyal bilang mga job order employee. Isa pang doktor na kasalukuyang nagsasanay sa OB-GYNE ang madadagdag sa medical personnel ng ospital sa susunod 2017. Sa ngayon, prinoproseso na rin ng Integrated Provincial Health Office ang License to Operate mula sa Department of Health upang tuluyan nang mabuksan bilang isang Level 1 hospital Upper Valley Community Hospital. (DEDoguiles-PIA12)



