Paggamit ng DU30 plates iligal, ayon sa LTO 12

May 23, 2016

LUNGSOD NG KORONADAL, South Cotabato, May 23 (PIA) -- Isang paglabag sa Republic Act 4136 o Land Transportation and Traffic Code of the Philippines ang paggamit ng “DU30” decorative plate kapalit ng license plate, ayon sa Land Transportation Office. Sa isang panayam sinabi ni Rashid Rumaob, operations chief ng LTO 12, ipinagbabawal sa batas ang paglagay ng “DU30” plates sa mismong lugar na pinaglalagyan ng license plate. Ani Rumaob, may multang Php5,000 ang naturang pagpalabag. Paliwanag ng opisyal, maaaring ilagay sa iba’t ibang bahagi ng sasakyan ang DU30 plate basta’t huwag lamang sa lugar na matatakpan nito ang opisyal na license plate ng sasakyan Paalala pa ang opisyal mahigpit ding ipinagbabawal ng LTO ang paggamit ng commemorative plates na walang otorisasyon ng LTO.

Kamakailan, sinimulan ng LTO 12 ang pagkumpiska ang mga DU30 plates. Naging uso ang DU30 decorative plates sa kasagsagan ng kampanya at sa pagsimula ng pagbibilang nang boto kung saan nanguna si presumptive President Rodrigo Duterte. (DEDoguiles-PIA 12)



