
USOK NAKAKABOBO!

BABALA sa mga nagpaparumi ng hangin sa mundo, dahil bukod sa pagsisi sa inyo kung bakit napakaraming may sakit sa baga ngayon, kayo rin ang itinuturong salarin kung bakit maraming bobo sa daigdig!
Inalarma ng mga opisyal ng State Bureau of Clean Air-act ng Chicago na kailangan nang maging aware ang mga tao sa pagdudumi sa hangin gaya ng walang habas na pagbubuga ng maitim na usok mula sa tambutso ng mga sasakyan at sa naglalakihang smoke pipes ng mga pabrika.
Dahil ayon kay Dr. Harris George na espesyalista sa pangangalaga ng atmosphere, maaaring magbunga ito ng iba’t ibang uri ng respiratory-related diseases tulad ng lung cancer, asthma, at kung anu-ano pa.
Nagbubunga rin ito ng pagkakaroon ng acid rain na pumipinsala sa lahat ng uri ng pananim at nagdudulot ng harshness sa balat ng taong nauulan nito.
Bukod pa rito ang pamosong kaso ng pagkakabutas ng ozone layer na pananggalang ng daigdig laban sa lubos na lakas ng ultra violet ray na galing sa araw.
At hindi lamang sa pisikal na aspeto umaatake ang pagkakalat ng maitim na usok, nakakaapekto din ito sa pag-iisip ng mga susunod na henerasyon.
Ayon kay Dr. George, ang mga babaeng nagdadalantao na expose sa mga nag-iitimang usok, lalo na ‘yung mga nakatira sa mga urban areas, ay nagreresulta ng slow reception sa memorya sa kanilang mga anak.
Nagkakaroon ng kontaminasyon ang kanilang parietal lobe of the brain na nagiging sanhi ng poor retention sa memorya ng bata.
Dagdag pa ni Dra. Madonna Galvez, “may mga parte sa parietal lobe tulad ng wernickes area kung saan responsable ito sa pag-intindi ng papalaking bata, humihina ang kanilang cognitive ability na nagiging sanhi upang humina silang makaintindi sa mga nangyayari. Nahihirapan na silang maalala pa ang mga past experiencesa buhay.
Nahihirapan din silang umintindi sa kanilang mga leksyon sa klase .”
Inaasahang mas hihina pa ang mga utak ng susunod na henerasyon kapag ipinag-walang bahala lang ng mga tao ang nasabing kaso. Dahil para na ring kamatayan ang ipamamana nila sa kanilang mga anak hanggang sa kanilang mga kaapu-apuhan.



