Paulo, speechless sa papuri ni Kuya Dingdong By ALLAN DIONES November 13, 2016
ANG ganda ng sinabi ni Paulo Avelino tungkol kay Dingdong Dantes na kasama niya sa Star Cinema movie na The Unmarried Wife with Angelica Panganiban.
Nu’ng nasa GMA pa si Paulo ay hindi sila nagkatrabaho ni Dong maliban sa StarStruck (Season 4) kung saan isa sa mga contestant si Pau at one of hosts si Dong.
“I’ve always been looking up to Kuya Dong not just for his talent as an actor and his artistry and his passion for films that he is producing but also as a role model para sa society natin. “So siguro, palaging nandu’n at palaging hindi mawawala ‘yung respeto ko kay Kuya Dong,” bulalas ng 28-anyos na Kapamilya actor.
Hindi na-imagine ni Paulo na ‘yung host ng dating sinalihan niyang artista search ay magiging co-leading man niya ngayon sa isang pelikula ng Star Cinema.
“Sinuwerte, sinuwerte,” natatawang pakli niya.
Ayon kay Dingdong, silang mga host noon ng StarStruck ay may side bets na iba sa Top 2 winners (sina Aljur Abrenica at Mart Escudero ang male winners sa batch ni Paulo).
At that time ay na-predict na niya na si Paulo ay magiging significant actor of his generation and true enough ay nangyari ito.
Kaya proud si Dong kay Pau.
Na-touch si Paulo sa sinabing ‘yon ni Dong.
Speechless siya at walang masabi sa papuri ng Primetime King ng GMA.



