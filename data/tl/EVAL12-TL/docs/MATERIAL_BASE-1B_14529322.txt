P1-million sa 7th Ronda 2017 By Elech Dawa October 2, 2016
Nakataya ang P1M sa mas pinalaki at pinahabang race sa magaganap na Ronda Pilipinas sa susunod na taon kung saan, magsisimula ang padyakan sa North sa Ilocos regions (Feb. 4) at magtatapos sa Iloilo City (March 4).
May 12 stages ang aarangkadahan ng mga siklista sa event na prinisenta ng LBC at partnership sa Mitsubishi, ASG Sports Group at Donen, may basbas din ng PhlCycling.
Nasa seventh edition na ang nasabing event na layunin din makahanap ng potential talents para ipanlaban sa international competitions. Ayon kay Ronda sports development head Moe Chulani, nananatili ang Ronda na tutulungan ang PhilCycling sa ilalim ni Abraham “Bambol” Tolentino sa kanilang grassroots development program.
Na-discover nakaraang edition si Ranlen Maglantay na gumamit ng murang second-hand bike at lumang rubber shoes para matupad ang pangarap na makasali sa annual race.
“We believe that somewhere out there, there are gems in the rough waiting to be discovered like Ranlen Maglantay,” saad ni Chulani.
Sa Pebrero 4 ang Stage One, umpisa Ilocos Sur-Ilocos Norte at Stage Two criterium sa Ilocos Sur kinabukasan
Diretso sa Angeles City, Pampanga hanggang Subic ang Stage Three sa Pebrero 8, at Stage Four individual time trial sa Naga-San Jose sa Pebrero 14.
Tutungo ang mga cyclists sa Pili-Daet sa Pebrero 16 para sa Stage Five habang sa Daet hanggang Unisan ang Stage Six sa Peb. 17.
Ang ibang lugar na pagdadausan ng karera ay Paseo Stage Seven sa Sta. Rosa, Laguna, Tagaytay-Batangas-Tagaytay Stage Eight, Calamba-Antipolo Stage Nine at Antipolo Stage 10 criterium sa Feb. 24.



