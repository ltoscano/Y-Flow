Talbog!!!: Encantadia stars, humataw sa Davao, Cebu!
July 14, 2016 Ilang araw bago ang pilot airing ng Encantadia, mas lalo pa nilang pinatindi ang pananabik ng mga manonood sa pamamagitan ng matatagumpay na Kapuso Mall Shows sa Visayas at Mindanao.
Lumipad pa-Davao at Cebu ang mga Sang’gre na sina Kylie Padilla, Gabbi Garcia, Sanya Lopez at Glaiza de Castro upang magbigay-aliw sa kanilang fans doon. Kasama pa nila ang mga gaganap na mandirigma sa serye na sina Rocco Nacino at Ruru Madrid.
Mahigit 6,000 Davaoeños ang nagsama-sama sa Gaisano Mall sa Tagum City noong June 26, at nu’ng July 3 naman ay mahigit 7,000 Cebuanos ang dumagsa sa South Town Centre sa Talisay City. Pinakilala ang mga aktor at ang kanilang gagampanang karakter sa pamamagitan ng isang audio visual presentation.
Sa Davao, pinarinig ni Kylie ang ganda ng kanyang boses sa Wag na Wag Mong Sasabihin ni Kitchie Nadal na version niya. Sa Cebu ay kinanta niya ang Only Exception.
Hindi naman nagpakabog ang bagong Alena na si Gabbi dahil kinanta niya ang hit song ng Up Dharma Down na Tadhana. Si Sanya ay sing and dance sa Tagum City.
Palaban din gaya ng karakter niyang si Pirena ang performance ni Glaiza sa pagkanta niya ng Royals ni Lorde sa kanilang Davao mall show. Pinabilib naman niya ang mga taga-Cebu nang awitin niya ang Bisaya hit song na Hahasula ni Kurt Fick.
Excited na ibinahagi naman ni Direk Mark ang kanyang experience sa paggawa ng Encantadia sa mga press sa Davao at Cebu.
Para sa detalye ng regional events, follow GMA on Facebook at www.facebook.com/gmanetwork and GMA Regional TV at ww.facebook.com/GMARegionalTV and on Twitter and Instagram via GMARegionalTV.
AlDub, kinabog ang lahat ng loveteams!
Dumagsa ang AlDub Nation sa premiere night ng pelikulang Imagine You And Me sa SM Megamall, Martes ng gabi. Maaga pa lang ay punung-puno na ng mga tao ang lobby area ng Cinema 9 at 10.

Puno ng tao sa loob at labas ng sinehan at hindi umalis ang mga tao at matiyaga silang naghintay hanggang matapos ang palabas.
Hindi talaga nagpapakabog ang AlDub sa paggawa ng record. Recently kasi ay ipinakilala rin sina Alden at Maine bilang kauna-unahang couple na cover ng YES! Magazine’s 100 Most Beautiful Stars issue.
Kinabog na naman ng AlDub ang mga loveteams sa bansa, huh! Kaya naman hindi na kami magtataka kung nangangamoy blockbuster ang pelikulang pagtatambalan nila na Imagine You & Me na palabas na kahapon, Miyerkules.



