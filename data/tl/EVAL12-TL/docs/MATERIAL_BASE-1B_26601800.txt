CORRUPTION SA BJMP

ANG Bureau of Jail Management and Penology (BJMP) ay ahensya ng pamahalaan na napakatahimik, walang naririnig na kalokohan.
Pero ang katotohanan, ayon sa aking ‘asset’, isa ito sa pinaka-corrupt na opisina na dapat pagtuunan ng pansin ng administrasyong Aquino.
Simula sa pagtatalaga ng mga warden hanggang sa operasyon ng sindikato sa loob ng mga kulungan, ‘di raw maitatatwa ang katiwalian.
Ang mga bossing daw ng BJMP ang nag-a-appoint ng nais nilang maging warden para mapanatili ang operasyon ng sindikato sa mga jail.
Ang bentahan ng droga at nakalalabas na mga nakapiit na kriminal ay dalawa lamang sa mga nangyayaring kalokohan sa BJMP.
At para manatili ang ganitong katarantaduhan sa mga jail, malaking halaga ang pinag-uusapan, ayon sa ‘asset’ ng Chokepoint.
Sa laki ng ‘tongpats’ na ibinibigay sa mga BJMP official, walang panama raw ang mga natatanggap na ‘tongpats’ ng mga official ng Philippine National Police.
Kinakalap pa ng Chokepoint ang mga impormasyon at datos na nakuha natin tungkol sa ibinulgar na ito ng ating undercover ‘asset.’
Tiyak na maraming ipaliliwanag si BJMP Director, C/Supt. Diony Mamaril sa mga mambabatas na mahilig sumawsaw sa isyu.



