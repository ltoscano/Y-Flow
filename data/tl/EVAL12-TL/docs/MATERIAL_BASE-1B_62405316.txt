DLSG, Adamson abante sa semifinals By Elech Dawa December 16, 2016
Umabante ang La Salle Greenhills at Adamson sa semifinals ng 5th Philippine Secondary Schools Basketball Championship (PSSBC) MEC Networks Cup matapos nilang pagpagin ang National University at San Beda kahapon sa SGS gym sa Quezon City.
Tumikada si Joshua Marcos ng 20 points at nine rebounds upang pangunahan ang Greenies sa kanilang come-from-behind win kontra reigning UAAP champion Bullpups, 83-79.
Kumana naman si Joel Cagulangan ng 13 puntos at anim na assists para sa Greenies na hinabol ang 22-point deficit at sikwatin ang panalo sa quarterfinal. Nagtala si Encho Serrano ng 21 markers, 16 rebounds at apat na blocks para sa Baby Falcons na dinagit ang Red Cubs, 83-54.
Nirehistro ni Karl Penano ang 14 points at nine rebounds para sa Bullpups habang tumipa si Peter Alfaro ng 16 puntos para sa Red Cubs.



