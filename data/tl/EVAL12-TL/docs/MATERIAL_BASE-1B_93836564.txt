SEAG gold nasa radar ni Oconer By Ramil Cruz January 11, 2017
Makalipas maharbat ang individual at team titles ni George Luis Oconer at ng Philippines Go for Gold Team sa 2017 Brunei Cycling Classic sa Bandar Seri Begawan sa nakalipas na linggo, 29th Southeast Asian Games gold medal sa Agosto 19-31 sa Kuala, Lumpur, Malaysia naman ang nasa radar niya.
Agad na umatake ang 24-year-old pedalpusher sa simula pa lamang ng 160-km at hindi na nilingon ang mga kalaban upang magwagi sa apat na oras, dalawang minuto at 52 segundo, na isang minutong malayo sa pumangalawa na Malaysian na si Nik Akwan Zulkifli.
Pumuwesto rin ang mga kakampi niyang sina skipper Ronnel Hualda, Jerry Aquino, Jr at John Mier, para iuwi ang korona sa team event at kumpletuhin ang dominasyon ng Pilipinas sa isang araw na karera. Tatlong sunod na panalo na iyon ni Oconer sa nakalipas na tatlong buwan matapos nitong dominahin din ang dalawang qualifying race ng 7th LBC Ronda Pilipinas 2017 Subic Bay Freeport Zone noong Nobyembre at isa pa sa Bacolod City nung Disyembre.
Inaasahan din si Oconer na mairerepresenta ang bansa sa road race event ng biennial SEA Games kasama sina John Mark Lexer Galedo at Ronald Oranza.
Nakaginto si Galedo habang tanso si Oranza bago pinamunuan ang team na kasama si Rustom Lim sa tanso sa team event sa road race sa 2013 SEAG sa Naypyitaw, Myanmar.
Kabuuang 20 golds sa cycling sa Malaysia SEAG kung saan lima sa road race.
Umaasa si Oconer na makakaagaw ng kahit isa.
“My goal is to win a medal in the SEA Games and hope it’s a gold,” sabi ani Oconer na papadyak din sa 7th LBC Ronda Pilipinas 2017 na rito’y puntirya rin niya ang korona sa multi-stage bikefest.



