Andrin reyna ng hagaran sa Cebu By Ramil Cruz October 13, 2016
Natamo ng beteranang pambato ng Spectrum Running Club na si Cherry Andrin at ni Eric Chipsiror ng Kenya ang 10-kilometrong hagaran para sa pagpapaaral sa mga iskolar ng Lihuk Pinaghiusa, Inc.
Primerang umentra sa meta sa kababaihan sa tapat ng Plaza Independencia start/finish arch sa Cebu City nitong weekend ang tubong Lapu-Lapu City na si Andrin sa clocking na 41 minutes, 2 seconds para sa panalo.
Sumegunda si Crisabel Cadion (41:25), tersera si Melordy Perez (42:17) sa takbuhan na ang kinikita ay para sa pagpapaaral ng mga LPI scholars sa elementarya, sekondarya at kolehiyo. Muling nangibabaw ang parating nakakaharang sa mga lokal na patakbo na si Chipsiror (31:24) sa madaling pagdispatsa kina Azlan Pagay (35:47) at Robert Daang (36:41).
Top three winners ng 5-km. side event male/female sina Rowen Algufuera/Jeneziel Saballa, James Meibe/Michelle Bebosa at Joseph Arnel Enice/Helen Velasquez.
Pinarangalan din sa 3k sina Ronilo Gabila, Jr./Jenede Arcuino, Mark Domie Dinoy/Jocelyn Caballero at Russel Ardiente/Annaly Castaneda.



