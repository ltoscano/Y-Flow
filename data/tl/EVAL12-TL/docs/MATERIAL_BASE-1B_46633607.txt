Mocha, NASUKA kay Kris
‘Kapal ng MOC-HA!’ By Allan Diones November 14, 2016
Ang Du30 diehard na si Mocha Uson ay may maanghang na post sa Facebook blog nito patungkol kay Kris Aquino kaugnay ng mga sinabi ni Kris sa hinost nitong Go Negosyo event sa Davao na may kinalaman sa mga magsasaka.
Sabi ni Mocha, “Sorry po but I have to say this, I admire Kris pagdating sa hosting at sa mga showbiz talks.
“Pero sa mga ganitong usapin, I think wala po yata siyang ‘K’ dahil habang sinasabi niyang dapat natin tulungan ang ating mga magsasaka ay bigla akong nasuka. “Dahil napaka-TRAPO at plastik!
“‘Wag naman niyang kalimutan ang Hacienda Luisita Massacre sa kanilang lugar. At baka nakalimutan na rin niya ang Kidapawan incident kung saan walang ginawa ang kanyang kapatid.
“Sorry Kris, masakit sa puso ko ito habang sinusulat dahil isa ka sa iniidolo ko, pero Ma’am, wala po kayo sa posisyon na pag-usapan ang hinaing ng ating mga magsasaka dahil 12 years kayo naghari-harian sa ating bayan at wala kayong nagawa para sa kanila.”
Dagdag pa ni Mocha, napaka-defensive ni Kris nang sabihin ni Agriculture Secretary Manny Piñol na, “Huwag lang nating pakialaman ang pera ng gobyerno, maraming pera para sa tao.”
Ang hirit kasi rito ni Kris ay, “Marami tayong pera basta hindi lang nakawin,” at saka “Sec., hindi naman kami nagnakaw.”
This time ay tila marami ang nag-agree kay Mocha sa mga sinabi niya tungkol kay Kris.
Reaksyon ng netizens, may point si Mocha at sang-ayon sila sa opinyon nito.
Pero may bumanat din ng, “Si Mocha ba may ‘K’? Anong nagawa niya para sa mga magsasaka? Ang kapal ng MOC-HAAA!!
”EPIC SNUB ang tawag ni Kris Aquino sa naunsyaming one-on-one interview niya kay Pangulong Rodrigo Duterte sa Davao nu’ng Biyernes ng hapon.
#GandangDiNapakinabangan (na galing kay K Brosas) ang pa-hashtag ni Kris sa pinost niyang Flipagram video sa Instagram after siyang isnabin ng Presidente.
May nag-comment tuloy na, “Saan banda ang iginanda? Tanggalan kaya ng makeup at concealer ‘yan!”
In fairness ay may mga pumuri sa ipinakitang professionalism ni Kris sa pag-handle nito sa nangyari, na grace under pressure na maituturing.
Pero may humirit din na natuwa sila dahil hindi umubra ang pagtatangka ni Kris na gamitin si Duterte sa kanyang much-hyped comeback matapos ang 6-7 months na hindi siya napanood sa telebisyon.
Sa pang-iisnab ni Digong sa interview ni Kris, ang dayalog ni Mocha ay, “Hindi umano maganda ang pakiramdam ng Pangulo kaya hindi naka-attend sa kanyang interview with Kris Aquino.
“Tao lang din naman po siya at nagkakasakit din. Sana ay huwag na po natin gawan ng isyu.”
MIGRAINE ang sinasabing dahilan ng hindi pagsipot ni Du30 sa scheduled one-on-one interview ni Kris sa SMX Convention Center sa Davao City.
Pero makalipas ang ilang oras ay dumalo si Digong sa launch ng Pilipinong May Puso Foundation sa Waterfront Insular Hotel sa Davao.
Sa kanyang speech ay sinabi ng Presidente na na-late siya sa foundation launch na ‘yon dahil galing pa siya ng bundok at nahirapan siyang bumaba dahil malakas ang ulan.
Walang nabanggit tungkol sa kanyang migraine.
Binuo ang nasabing foundation bilang pagkilala sa alaala ng ina ni Digong na si Soledad ‘Nanay Soleng’ Duterte, na isa sa pangunahing aktibista at pilantropo sa Davao nu’ng kapanahunan nito.
Mula sa nasabing launch ay pumunta pa ang Pangulo sa lamay ng dalawa niyang kaibigan sa isang Davao funeral home.
Bandang madaling araw na ng Sabado siya nakarating sa naturang wake.
Dahil dito ay lalong lumakas ang hinala na mukhang nagdahilan lang ang Presidente sa hindi nito pagsipot sa much-promoted townhall interview dapat sa kanya ni Kris.
PAK! PAK!
GANERN! GANERN!!



