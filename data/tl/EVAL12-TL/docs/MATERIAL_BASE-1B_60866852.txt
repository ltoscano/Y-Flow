Pope Francis: Simbahan dapat mag-sorry sa LGBT By AFP, Noel Abuel June 28, 2016 Tahasang sinabi ni Pope Francis na dapat nang humingi ng tawad ang Simbahang Katolika at mga Kristiyano sa maling pagtrato nito sa mga homosexuals.
Sa ulat ng Catholic News Agency, ginawa ng Santo Papa ang pahayag sa harap ng mga mamamahayag habang sakay ng eroplano mula sa bansang Armenia at pabalik na sa Rome, na hindi dapat makaranas ng diskriminasyon ang mga homosexuals.
Sang-ayon umano ito sa naging pahayag ng isang Roman German Catholic cardinal na si Reinhard Marx kung saan dapat humingi ng tawad ang Simbahang Katolika sa mga LGBT community. Sinabi pa ni Pope Francis na sa ibang bansa ay mayroong mga tradisyon at kultura ang mga miyembro ng LGBT community na offensive para sa iba, ngunit hindi aniya ito batayan ng diskriminasyon at kailangan itong irespeto at gabayan at wala aniyang may karapatan para husgahan ang mga ito.
Ikinalungkot ng Santo Papa ang sinapit ng mga nasawi sa masaker sa gay nightclub sa Orlando, Florida na itinuturing ding hate crime.
Dagdag pa ni Pope Francis, bukod sa mga homosexuals, dapat din umanong mag-sorry ang Catholic Church sa mga babaeng inabuso at kabataang napilitang magtrabaho sa murang edad.



