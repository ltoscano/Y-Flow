Higit 900 OSY sa N. Cotabato nagtapos sa ALS

August 01, 2016

LUNGSOD NG KIDAPAWAN, North Cotabato, Ago. 1 (PIA)--- Abot sa 959 na mga out-of-school youth (OSY) mula sa iba-ibang lugar dito sa lalawigan ang nagtapos kamakailan sa Alternative Learning System (ALS) para sa elementarya at sekondarya.

Sa kanyang mensahe sa pagtatapos, binigyang-diin ni Governor Emmylou Mendoza na malaking tulong ang ALS sa mga indibidwal na nais makapagtapos ng pag-aaral anuman ang edad ng mga ito.

Hinikayat naman ng gobernadora ang mga nagsipagtapos na magsisilbing inspirasyon sa iba pang mga OSY na gustong makapagtapos ng pag-aaral ng hindi na kailangang pumasok sa regular na paaralan.

Samantala, kapwa pinasalamatan nina DepEd 12 Regional Director Arturo Bayocot at DepEd Cotabato Schools Division Superintendent Dr. Omar Obas ang pamahalaang panlalawigan sa pagbibigay suporta sa mga mamamayan lalo na sa mga kabataan sa larangan ng edukasyon.

Tema ng naganap na ALS Graduation and Recognition Day ay, “Sa ALS Abot-Kamay ang Pangarap”. (SJDuerme-PIA12 with report from JSta.
Cruz-NorthCot Media Center)



