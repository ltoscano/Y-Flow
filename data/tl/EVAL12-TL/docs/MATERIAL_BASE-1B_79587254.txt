‘WHAT YOU SEE IS WHAT YOU GET’
‘Basta, one plus one equals two! What you see is what you get!’ By GORGY RULA December 3, 2016
INILUNSAD si Ellen Adarna bilang bagong calendar girl ng isang nakakalasing na inumin.
Sobrang nahirapan daw siya sa pictorial nito kung saan kailangan niyang karerin ang kaseksihan sa pictorial para sa 12 layouts ng kalendaryo.
Gaya sa presscon ng Kapamilya drama series na Langit Lupa, sa naturang launching ay iniwasan ni Ellen na pag-usapan ang tungkol sa pagkaka-link niya sa presidential son na si Baste Duterte. Basta, masaya lang daw siya sa kung anong meron siya ngayon, kasama ang kanyang pamilya, mga close friends at loved ones.
Safe ang sagot niya nang tinanong siya nang pahapyaw tungkol sa kanila ni Baste at sa ilang ‘di magagandang komento mula sa netizens.
“It’s my personal life. Basta one plus one equals two. Basta what you see is what you get,” makahulugan niyang sagot.
Pati ang pag-post niya ng sexy pictorials sa Instagram ay pinupuna.
Ani Ellen, account niya iyun at masaya lang siya sa ginagawa niya.
“I am happy with what I have right now,” pakli ng Kapamilya sexy actress.
Ang sexy pictorials na ipinost ni Ellen sa IG ay kuha raw sa pictorial niya sa FHM na kung saan hinimatay pa siya.
Muntik pang hindi matuloy ang pictorial na iyun, pero itinuloy na rin niya pagkatapos niyang mahimasmasan.



