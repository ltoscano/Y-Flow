GO IAN, ROGEN, JK, GO! By Ramil Cruz August 7, 2016
Nakatakdang simulan sa Sabado (ngayon, Manila time) ng tatlo sa 13 Philippine bets sa limang sports ang kampanyang tighawin ang 92-year gold medal drought o may dalawang dekadang pagkabokya sa medalya ng mga Pinoy sa 31st Summer Olympic Games sa Rio de Janeiro City, Brazil.
Alas-10:00 kagabi (ngayong alas-otso ng umaga, Manila time) makikipaghambalusan si world No. 279 Ian Lariba kay No. 125 Han Xing ng Congo sa table tennis women’s singles preliminaries sa Riocentro Convention Center.
Dehado ang 21-year-old at Cagayan de City native base sa International Table Tennis Federation rankings niya kumpara sa naturalized paddlewielder. Pero pamilyar na siya sa nakapraktisan dito nang isang linggong karibal na pinanganak sa China. “Somehow we’ve gotten used to each other. But it will all change in the match,” pahayag ni Lariba, ang first Filipina table tennis player na nag-qualify sa quadrennial sportsfest tapos maging Olympic sport ito sa 1998 Seoul Games.
Hindi nagbuhat nang matagal ng bandila ng bansa si Lariba sa parade sa opening ceremony noong Biyernes ng gabi para mapreserba ang mga kamay at sa halip ay pinagpatuloy ang pagiging flag bearer niya ni Kirstie Elaine Alora, na sa Agosto 20 pa ang laban sa taekwondo.
“It was quite heavy so I gave it more effort with my right hand. We thought there would be a harness. But there was none. You to carry the weight all the way through,” panapos niya.
Alas-12:00 ng tanghali ng Sabado ang kampay naman ni Jessie Khing Lacuna sa swimming men’s 400-meter heats sa Olympic Aquatic Center.
At alas-6:00 ng gabi, si boxer Charly Suarez laban kay Joseph Cordina sa men’s lightweight preliminary rounds.



