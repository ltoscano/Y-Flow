MILF INENDORSO SI OIC REGIONAL GOV. HATAMAN

MATAMLAY na sinalubong ng mga residente ng ARMM ang pagsisimula ng kampanya nitong Pebrero 13, 2013 para sa mga kandidato sa national level at partylist kahit pa sabihing nagsimula nang magbatuhan ng baho ang Liberal Party at United Nationalist Alliance (UNA).
Isang dahilan, diumano, ay ang kawalan ng kandidatong galing sa rehiyon na sa tingin ng ilan ay kauna-unahang pagkakataon na walang isinama ang ruling o oposisyon na partido sa kanilang tiket.
Hindi naman daw nagkukulang ang rehiyon sa pagkakaroon ng mga politikong pwedeng isabak bagamaâ€™t sumemplang sa nakaraang dalawang magka sunod na senatorial elections ang mga nagbalak, gaya ni Adel Tamano, na naging spokesman ng UNO ngunit kalaunan ay lumipat sa NP ni Sen. Manny Villar.
Sa isang survey, nakitang ang kawalan ng national exposure ng isang kandidato ang isang malaking hadlang para mapasama sa bilang ng mga talunan.
Sa isang banda, inendorso ng Moro Islamic Liberation Front ang kandidatura ni OIC Regional Governor Mujiv Hataman para sa darating na 2013 elections.
Ayon sa isang kilalang lider ng ARMM na ayaw magpakilala dahil sa pagiging sensitibo ng kanyang posisyon, iniutos daw ni MILF Chairman Ibrahim Murad ang pagtulong ng rebeldeng grupo kay Hataman.
Ayon sa source, inatasan ni Murad ang pagbubuo ng all-commanders campaign team sa limang probinsya ng ARMM na kinabibilangan ng Lanao del Sur, Maguindanao, Sulu, Tawi-tawi at Basilan.
Mainam para sa mga rebeldeng grupo ang panalo ni Hataman na kilalang kapartido ni PNoy makaraang malaman nila ang kahandaan nitong bumaba sa pwesto sa darating na 2015 para bigyan ng puwang ang pagbubuo ng Bangsamoro kapalit ng ARMM.
Hindi biro ang bumaba sa pwesto ang isang opisyal na elected na alam nating lahat na tatlong taon siyang manunungkulan sa kanyang pwesto na batay sa itinatadhana ng Saligang Batas.



