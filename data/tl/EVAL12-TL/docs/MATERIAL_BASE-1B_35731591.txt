
Potek

Potek! (Lk. 6: 6-11) Hindi makakarating yung dalawang pari na tumutulong sa parokya sa araw ng linggo kaya kami na lang ng parish priest ang kumuha ng schedule nila. Sabi ko kahapon, kailangan kong makapag-reserve ng lakas kaya maaga akong matutulog at iyon nga ang aking ginawa. Nag-set ako ng alarm ng 4:00AM. Nagising ako sa isang boses na nagsasalita sa microphone. Balikwas agad ako kase kala ko boses galing sa commentator at magsisimula na ang misa. Nagtaka ako kung bakit hindi nag-alarm. Doon ko nakita…1:OOAM pa lang pala. Ang boses na aking napakinggan ay mula sa plasa sapagkat may program sila.

Buti na lang hindi agad ako naligo… Nahirapan na akong makatulog. Alas-kwatro na ng umaga natapos ang program. Hindi lang sila ang puyat, pati ako puyat din. At umaga pa lang ay umatake na agad ang acid sa tiyan ko. Uminom ako ng tubig na akin ding isinuka. Kaya hayun, groggy maghapon…Wala lang ibang gagawa kaya napilitan. Potek talaga! Pero teka…si Hesus kaya, ganito rin kaya?

Si Hesus napalaban na naman sa mga kontrabidang Pariseo. Inabangan siya kung magpapagaling sa Araw ng Pamamahinga para may maiparatang sila sapagkat ipinagbabawal iyon ng batas. Alam yun ni Hesus. Pero pinagaling pa rin ni Hesus ang maysakit. Para sa kanya ang pinakamahalaga ay ang gumawa ng kabutihan para sa iba. Ito ang esensya ng batas. Para kay Hesus hindi dahilan na may mga kontrabida para tumigil sa paggawa ng mabuti. Hindi excuse na maraming sumasalungat para tumigil sa pagtulong sa iba. Hindi dahilan na marami ang di naniniwala para sumuko na maging bahagi ng buhay ng ibang tao. Hindi siya napipilitan lamang. Yan si Hesus…sana maging ganyan din tayo. Potek ba?

Ha ha ha…you can survive! Huwag maging potek…



