Katarantaduhan ng SSS

ILANG matatandang SSS beneficiary ang nagreklamo kaugnay sa kabalbalan ng SSS.
Nagdududa umano ang SSS na marahil ay “tigbak” na itong matatandang pensioner kaya inobliga silang pumunta nang personal sa SSS office.
Pagdating doon ay ilang oras na pinaghintay ang nasabing matatanda. Nang mapatunayang buhay pa nga sila ay saka sinabihang ire-revalidate muna ang kanilang mga pensiyon at bubuuin na lang sa buwan ng Nobyembre.
Tangnang katarantaduhan ‘yan, parekoy, nitong SSS, gusto yata nilang tigbakin na nang tuluyan ang mga matatandang ito! Aba eh, matapos pahirapang uugod-ugod na pumunta sa kanilang opisina ang matatanda at paghintayin ng mahabang oras, biglang bubuuin raw ng apat na buwan ang pensiyon nila!
Ano na lang ang magagamit nilang pambili ng gamot, vitamins, etc.? ‘Di kaya talagang sinasadya ito ng SSS para magkandamatay na ang mga pensiyonado?



