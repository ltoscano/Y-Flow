OH, LABAN ka?!: Janine-Elmo, maghihiwalay dahil kay Janella!
By Rey Pumaloy June 13, 2016
Nanganganib ang relasyon nina Elmo Magalona at Janine Gutierrez, na possible ngang mauwi sa hiwalayan dahil kay Janella Salvador. Napanood namin ang first week episode ng serye nina Elmo at Janella na Born For You, na prdyus ng Dreamscape at ABS-CBN, at bongga ang chemistry nila, ha!
Napuno ng kilig at tilian ang buong cinema sa mga eksenang may mga nakakatuwang reaksyon ang dalawa. Sa kuwento kasi, hindi alam nina Elmo at Janella na sila ang nakatakda para sa isa’t isa sa Japanese belief na ‘red string’.
Isang babaeng Japanese ang may kakayahang nakakakita ng dalawang tao na parehong may red string na hindi nila alam. Simbolo ‘yun ng forever nila. Nang aksidenteng magkita ang dalawa, na-love at first sight na agad si Elmo. Inasam na nitong makasama at makita si Janella sa bawat araw.
‘Yung tingin pa lang na parang natutulala na si Elmo kay Janella na sinusuklian naman ng naiilang pero kinikilig na reaksyon ng huli, kinukurot na ng kasiyahan ang mga manonood.
Ang formula na in love ang male character sa female lead sa isang serye ang nagpasikat sa team-up nina Daniel Padilla at Kathryn Bernardo, James Reid at Nadine Lustre.
Kapag sumikat ang team-up nina Elmo at Janella, siguradong magkakaproblema sina Janine at Elmo, lalo at ipu-push ng mga fans na magkatuluyan sina Janella at Elmo.
Samantala, naiyak si Pia Magalona, ang ina ni Elmo sa positive reactions sa unang project ng anak sa ABS-CBN 2. Umaapaw lang daw sa galak ang puso ni Pia dahil feeling niya magiging maganda ang karera ni Elmo sa nilipatang istasyon, mula sa nilayasang GMA 7.



