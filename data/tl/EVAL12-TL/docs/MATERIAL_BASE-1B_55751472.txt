Kiray, feeling ‘nalugi’ sa pakikipaghalikan kina Derek at Kean

Posted by: Ambet Nabus
on January 25, 2016
in Showbiz

“PROBABLY perfect timing,” rason naman ni Derek Ramsaysa muli nilang pagsasama ni Solenn Heussaff, his GF for four years na itinuring niyang first love.
Sa Love is Blind nga ay pinagsama sila ng Regal Filmsafter nine years silang naghiwalay as real-life bf-gf, although very comedic ang situations ng mga eksena nila.
Nagiging si Solenn ang anyo ni Kiray Celis everytime na under effect ng love potion si Derek. Isang napaka-sexy at magandang babae ang tingin ni Derek kay Kiray kaya’t kuwelang-kuwela raw ang mga eksena nila.
“Kaya siguro mas magaan gawin. Never kaming nailang, never kaming na-distract, never na nagkaroon ng tensiyon, although I must admit na nenerbiyos ako noong una kong maka-eksena si Solenn,” kuwento ni Derek sa naging first encounter nila ng ex-gf sa set ng Love is Blind.
“Masaya. Ibang klase ang movie. Sabi ko nga, aba magaling palang magpatawa si Derek. Napaka-natural ng mga reaksiyon niya sa kakikayan namin ni Kiray,” sey naman ni Solenn.
Initial movie offering ng Regal Films ang Love is Blind na kasama rin si Kean Ciprianobilang isa pa sa mga leading men ni Kiray, na super duper feeling lugi ang kuwento sa mga kissing scenes niya sa dalawang guwapo at hunk na lalaki hahahaha!
Opening na ito ngayong Feb. 10 sa mga sinehan.



