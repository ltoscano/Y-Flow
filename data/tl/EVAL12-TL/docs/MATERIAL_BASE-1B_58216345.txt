Shower lang ang katapat!

PERSONAL na binuksan ni Aiko Melendez ang tabing ng kanyang bituin sa Walk of Fame ni Master Showman German Moreno sa Eastwood City kamakailan. Kasama ni Aiko noong buksan ang kanyang star ang dalawa niyang anak na sina Andrei at Martina.
Masarap daw ang feeling na binigyan si Aiko ng ganoong pagkilala sa kontribusyon niya sa showbiz. “At least, tinatapak-tapakan ‘yung pangalan mo, in a good way. Masaya, super masaya ang feeling kasi lahat ng blessings, halos nitong pa-end ng taon naging maganda,” sabi ni Aiko.
On December 16, magaganap ang kauna-unahang pagsabak ni Aiko sa concert scene sa The Crowd Madison sa Pioneer, Mandaluyong City titled Aiko Na!
“Ah, for a change lang para they’ll see naman a different side of me. And this is like my nee time with my friends on my birthday. So, hopefully, ma-appreciate nila because I’m aiming for world tour, Charize! Ha!Ha!Ha!”
Birthday wish ni Aiko na matapos na raw ‘yung mga dapat niyang ayusin para hindi na ‘to maging hadlang sa kanyang peace of mind ko. But she’s getting there raw na maayos na ang lahat para clean slate siya sa 2015.
Tungkol naman sa lovelife, six years na raw siyang walang boyfriend.
“Hindi naman hinahanap ‘yan, e. Darating na lang ‘yan nang kusa sa tamang panahon, sa tamang tao. Ayoko nang i-rush ‘yan. Kasi d’yan ako palagi nagkakamali. So, ngayon, para maiba naman, hayaan mo’mg matagalan siyang maghintay, ‘di ba?”
Shower lang daw ang sikreto niya kaya natitiis niya na walang boyfriend. Wala rin daw siyang sex life. “Wala po. E, ‘di Christian po ako, so, nagse-celibate rin po ako. Kaya ko naman po. Pinagdarasal ko po ‘yan,” lahad ni Aiko.
But if ever na may magmahal muli kay Aiko, willing naman siyang magpakasal ulit sa lalaking darating sa buhay niya dahil ‘yun daw ang tama.



