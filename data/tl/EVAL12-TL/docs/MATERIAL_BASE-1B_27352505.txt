Andrea, panay ang pa-flirt kay Dingdong
Megan, threatened sa ibang babae pero ‘di magpapadaig By Allan Diones December 9, 2016
KABUGAN ang swimsuit showdown nina Andrea Torres at Megan Young nu’ng isang gabi sa Alyas Robin Hood.
Pareho ng suot na red bikini ang dalawang leading ladies ni Dingdong Dantes, na wapak na wapak ang mga katawan sa mga eksena sa may swimming pool.
Kapwa nag-aagawan sa atensyon at pagtingin ni Pepe (Dingdong) sina Venus (Andrea) at Sarri (Megan) kaya may patalbugan ang dalawang seksing Kapuso stars. Dayalog ni Andrea nang matsika namin siya sa set ng ARH sa Timberland sa San Mateo, Rizal, bawal humindi sa pa-sexy scenes kaya kailangan ay maintained ang katawan.
Nagugulat na lang siya na kailangan niyang mag-swimsuit sa next taping day, pero wala siyang angal dahil alam niyang kailangan ito sa show.
Dahil sa mga eksenang kailangang ilantad ang katawan ay ingat na ingat si Andrea sa kanyang mga kinakain.
Patuloy ang pagpi-flirt ni Venus kay Pepe. So far ay mga apat na ang kissing scenes nila.
Wala pa silang love scenes ni Dingdong.
Hindi sure ni Andrea kung sa kanya o kay Megan unang magkaka-love scene si Dong.
Medyo nagulat si Megan nang sabihan siya na may swimsuit showdown sila ni Andrea sa ARH.
Nu’ng time na ‘yon kasi ay kararating niya lang galing New York at ang dami niyang nakain sa biyahe niyang ‘yon.
So, nag-prepare siya for one week at in fairness ay na-pull off naman nila pareho ni Andrea ang kanilang ‘bikini battle.
’Natatawang sey ni Megan, ang akala niya ay sa umpisa lang ng serye ang swimsuit scenes, kaya nagkakain sila ni Andrea.
Pero okey lang ito sa kanya at anuman ang nakalagay sa script ay susundin nila bilang mga artista.
Sey ng beauty queen, confident sila pareho ni Andrea sa kung anong meron sila, so hindi sila nai-intimidate sa isa’t isa.
Dahil sa patalbugan ng dalawa ay hindi maiiwasan na merong Team Sarri at Team Venus.
Nu’ng simula ay sa kanya si Dong, pero lately ay madalas na sina Dong at Andrea na ang magkasama.
Ani Megan, bilang Sarri ay lalaban siya at hindi siya magpapadaig ngayong feeling niya ay threatened siya by another woman.
Napapanood ang Alyas Robin Hood sa GMA Telebabad pagkatapos ng Encantadia.



