400 drug suspects sumuko sa MPD; Erap, magtatayo ng multi-milyong drug rehab By Juliet de Loza-Cudia July 13, 2016
Ipagtatayo ni Mayor Joseph ‘Erap’ Estrada ng isang specialized drug rehabilitation center sa Manila Boystown Complex sa Marikina City ang mahigit 400 sumukong drug pusher para tulungan sa kanilang pagbabagong buhay.
Binigyan diin ni Estrada na sinimulan na ang konstruksyon ng naturang pasilidad sa 23-ektaryang Boystown na pag-aari at pinapatakbo ng pamahalaang lungsod ng Maynila.
“Dapat lang natin tulungan ‘yung mga drug dependents na gusto nang magbagong-buhay, lalo na ‘yung mga walang kakayahang-pinansyal. Narito lang ang pamahalaang lungsod para tumulong,” ani Estrada. “Hangga’t hindi natin tinutulungang magbagong-buhay ang mga drug users at pushers, mananatili pa rin ang illegal drug industry. Rehabilitating drug users would reduce that market and make the drug trade less attractive even for financiers,” dagdag pa niya.
Nabatid na nasa 412 na ang mga drug users at pushers na sumuko sa Manila Police District (MPD) nitong mga nakaraang linggo.



