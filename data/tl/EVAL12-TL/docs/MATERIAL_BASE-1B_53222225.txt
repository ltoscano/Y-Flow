
LTP PLATES AT LICENCE RENEWAL

MAKARAAN ang ilang buwan na paghihintay ay ilalabas na raw ng Land Transportation Office (LTO) ang mga plaka na may bagong disenyo. Ayon ito kay Land Transportation Office spokesperson Jason Salvador.
Sa ngayon ay may dalawampung libong plakang pangkotse at sampung libo naman na pangmotorsiklo ang dumating sa warehouse ng nasabing tanggapan at kasalukuyan nang ipinadadala sa mga sangay ng LTO.
Sa susunod na linggo raw ay makikita na sa kalsada ang mga bagong plaka.
Ang makakukuha ng bagong plaka ay ang mga sasakyang inirehistro noong Pebrero 17 pataas at Setyembre 2013 pataas naman para sa motorsiklo.
Sa mga lumang sasakyan naman ay puwede tayong mag-aplay ng bagong plaka sa halagang P450.
Ok ‘yan. Pero ang tanong ko, kailan ang release ng mga sticker?
Isa pa ring napakatagal na problema itong sticker ng LTO.
Ayon kay LTO chief Alfonso Tan, ang backlog nila sa plaka ay 400,000.
Hulaan ninyo kung ilan ang bilang ng backlog sa sticker?
ISANG MILYON. Tama po yan, 1,000,000 sticker.
Sa taong 2016, inaasahan ng ahensya na lahat na ng sasakyan ay may bagong plaka na.
Paano naman ang sticker? Sigurado ako na pagsapit ng 2016, mas lalaki pa ang backlog nila. Tapos, may ambisyon pa silang ibalik ang “no plate, no travel policy.”
Asus naman talaga. Deliver first before you impose new laws, LTO. Pambihira naman kayo.
At sa ngayon, pati renewal ng driver’s license ay pahihirapan nila. Kesyo may CCTV na raw etc. at mababawasan na ang mga inutil na magkaroon ng lisensya.
Talaga po? E, para sakin ay isa na namang bagong source of corruption ito.
Biruin ninyo, base raw sa bilang ng huli mo sa pagmamaneho ang ibibigay sa iyo ng tagal ng lisensya.
Hindi na raw fixed na tatlong taon. Puwede ka raw mabigyan ng isang taon lamang hanggang limang taon kung ikaw ay walang huli o malinis ang rekord.
E, ‘di korapsyon lang na bago ito.
LTO chief Tan, you can still reconsider this. Please.
There are other ways to curb corruption and to eliminate undeserving drivers out there.



