NU, UP una sa semis By Elech Dawa SSeptember 26, 2016 Hindi na nagpatumpik-tumpik pa ang defending champion National U at UP, sinelyuhan agad ang first two Final Four slots matapos ang kumbinsidong panalo sa mga nakatapat sa menâ€™s division ng UAAP 79 badminton tournament kahapon.
Nilampaso ng Bulldogs ang UE 5-0, dinomina ng Fighting Maroons ang FEU 4-1 sa Rizal Badminton Hall kahapon.
Unbeaten sa limang salang, pag-aagawan ng NU at UP ang solo lead sa penultimate day ng eliminations sa Miyerkules, ang mananaig ay didikit na sa outright spot sa best-of-three championship. Ang Bulldogs at Maroons ay kinu-coach ng magkapatid na Jaime at Melvin Llanes. Sa ibang ties, tinakasan ng Ateneo ang La Salle 3-2 at binokya ng UST ang Adamson 5-0. Sa 3-2 ay angat sa No. 3 ang Eagles, table sa fourth ang Tigers, Tamaraws at Archers sa 2-3.



