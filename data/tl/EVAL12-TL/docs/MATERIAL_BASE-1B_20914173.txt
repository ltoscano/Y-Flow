Babae uli ang sunod nating presidente?

Posted by: hataw tabloid
on June 19, 2015
in Opinion

KUNG ngayon gagawin ang halalan para sa sunod na pangulo ng ating bansang Pilipinas, ang ampon ni late action king Fernando Poe Jr. na ang ating bagong lider!
Opo! Sa latest survey ng Pulse Asia para sa 2016 presidentiables na pinalabas kahapon, pinakain na ng alikabok ng bagito sa politika na si Senadora Grace Poe ang trapo (traditional politician) at dating nangunguna sa survey na si Vice President Jojo Binay.
Si Poe ay nakakuha ng 30%, habang si Binay ay bumagsak sa 22%, sumunod sina Davao City Mayor Rodrigo Duterte (15%), DILG Sec. Mar Roxas (10%), Manila Mayor Joseph “Erap” Estrada (10%), Sen. Miriam Defensor-Santiago (6%), Sen. Alan Peter Cayetano (2%), at ex-Sen. Ping Lacson (2%).
Si Poe ay hindi pa nagdedeklarang tatakbong presidente at hindi pa nagagawang umikot sa mga probinsiya at mamigay ng give aways, hindi katulad ni Binay na wala nang tigil sa pag-iikot at pamimigay ng pake-pakete ng give aways na mayroon pang tatak ng kanyang pangalan.
Kamakalawa lang ay umikot si VP Binay sa mga palengke ng tatlong bayan ng Cogeo, San Mateo at Rodriguez sa Rizal kunsaan namigay siya ng bags na may mukha at pangalan niya at wheelchairs sa senior ctizens at kinamayan ang mga tao roon. Sinabi niyang hindi siya ngangampanya pero nangako sa mga botante at binanatan ang mga posibleng makalaban sa pagtakbong presidente sa 2016.
Araw-araw umiikot si Binay sa mga lalawigan gamit ang pondo ng bayan bilang miyembro ng gabinete ni PNoy na hawak ang housing.
Si Duterte naman, kahit paulit-ulit na nagsabing hindi tatakbo ay patuloy parin naman sa kanyang isinasagawang pag-iikot sa mga propbinsiya. Sa tingin ko ay senador o vice president ang tatakbuhin niya.
Gayundin si Roxas, bagama’t masyado nang halata na siya ang mamanukin ni PNoy sa Liberal Party ay ayaw pang magdeklara. Pero walang pahinga narin ito sa pag-iikot sa buong kapuluan.
Si Erap ay nakikiramdam pa kung aangat pa siya sa survey.
Sina Cayetano at Lacson ay nagsabi ring kung hindi gaganda ang kanilang rating sa survey, hindi na sila makikipagsapalaran sa pagtakbong presidente.
Abangan naman natin ang SWS survey na maaring lumabas next week.
Palinaw nang palinaw na kung sino ang sunod nating maging Pangulo, babae uli! Huwag bibitiw…

Sina Vice Mayor Isko Moreno, Konsehal Joel Chua, Konsehal Jong Isip at Konsehal Let Zarcal at Lacuna ng zoning, baka alam nila kung magkano ang pagkatayo ng pambansang photo bomber na yan? How much ba, honorables?



