LeBron hinahamon ni George
SSeptember 27, 2016 Kumpiyansa si Paul George ng Indiana Pacers na kaya na niyang tapatan si LeBron James ng Cleveland Cavaliers.
Sa kanyang social media account, nag-post si George ng litrato kung saan kinakagat niya ang gold medal na napanalunan ng Team USA sa Rio Olympics noong Agosto.
Ang experience umano niya sa pagsabak sa Olympic Games ay nagbigay ng higit na kumpiyansa sa kanya upang salubungin at harapin ang hamon ng darating na NBA Season at isa na roon ang pakikipagsabayan kay James.

“Honestly, I look at us challenging them. I’ve been in the East and I’ve been No. 1 with LeBron being on a team,” lahad ni George sa panayam ng The Vertical. “Really, what I’m looking at is it coming down to me getting us past the conference finals. … I’m confident in myself. I’m confident in what I can do.”
Laging nagtatapat ang team ni George at ni LeBron sa playoffs, pero hindi maikukunsiderang magkaribal sila dahil lagi namang talo ang Indiana.
Pero, sa pagkakataong ito, naniniwala si George na kakayanin na ng kanyang team at maging siya mismo na tapatan ang Cavs ni LeBron. “I’ve always matched up with him like, ‘I know he can do this, I know he can do that, ”
lahad pa ni George.

“Now it’s, ‘I’m ready. I’m ready for you. I’m a veteran. I know you, you know me. Let’s meet here, let’s get this job done.’ I’m prepared. I’ve had time to figure this out. I’ve had time to lick my wounds. I’m ready,” dagdag pa niya.



