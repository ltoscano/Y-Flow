SI PNOY AY BINAY SI BINAY AY PNOY

FOR the first time, nagsabi ng totoo si PCOO Secretary Sonny Coloma sa harap ng media sa Malacañang.
First time na wala tayong duda sa kanyang mga pahayag para sa kanyang boss, si Pangulong Benigno Aquino III (BSA3).
Totoo ang kanyang sinabi na mula noon hanggang ngayon, malaki ang tiwala ni pangulong Aquino kay VP Jejomar Binay. Habang may buhay, ang mga Aquino-Cojuanco ay kay Jojo Binay!
Ewan kung saan kumuha ng script si Caloocan City Congressman Egay Erice na junior alumni natin sa Caloocan High School.
Binasa niya ang script sa Kamara na tila batang nambu-bully sa kapwa bata.
Doon ay hinamon niya si VP Jojo na magbitiw sa tungkulin sa gabinete dahil daw sa kataksilan nito kay BSA3?
Sabi ni Erice, taksil daw kay Pangulong Noynoy si Binay? O masyado lang siyang sipsip-dikit kay Mar Roxas?
Sabi nga ni parekoy Vic Vizcocho, “Ito ang Totoo.”
Noong Boy Kalsada pa lang ng Makati City si Jojo ng Cagayan Valley, pinili siya ni Tita Cory na nanay ni Noynoy noong maupo bilang Pangulo handog ng EDSA People Power.
Iniupo ni Tita Cory si Binay na tila nanlilimahid pa ang kutis sa kaitiman noon. (Nasunog sa mga rali!).
Nang magwala ang puwersa ng Reform the Armed Forces Movement (RAMYOU) na naglunsad ng kudeta, si Ybanag Boy Jojo Binay ay lumaban para idepensa ang gobyernong Aquino dala ang kanyang mahigit 300 Yellow Army for Cory.
Sa lahat na inilunsad na kudeta kontra Cory presidency, hindi iniwan ni VP Binay ang kanyang second family, ang Cojuanco-Aquino!
In short, hindi kailanman maghihiwalay ang dugo ng Cojuanco-Aquino sa dugo ng mga Binay. Nakatatak iyan sa kanilang mga ugat – ‘yun bang komitment na walang iwanan.
Kaya nga natawa na lang tayo noong eleksyon 2010. Nag-slide down si Mar Roxas mula sa presidency to vice presidency para kay Mr. Noynoy Aquino.
Ewan kung hindi nakita ni Roxas ang totoo, pailalim na todo-suporta ang ginawa ng angkan ng Cojuanco-Aquino para kay Binay. Pinal, Aquino – Binay ang naupo. ‘Yan Egay ang tila ‘di mo nakita. Kahit ano pa ang gawin mong pagsigaw sa Kamara para sirain si VP Binay kay BSA3, hindi mo matitinag si Binay.
Maaaring si PNoy ay kay Mar pero isa lang siya sa malaking angkan ng Cojuanco-Aquino. At malay mo, Egay, baka naglalaro rin lang ng apoy si Noynoy kay Mar? Yes, Pnoy ay Binay, Binay ay Pnoy!



