Waste recycling trng, ibinigay sa mga wome’s groups sa Nueva Vizcaya

April 25, 2016 Ben Moses Ebreo

BAYOMBONG, Nueva Vizcaya, April 24 (PIA) – Nagbigay ng Solid Waste Management Livelihood Training (SWMLT) sa mga grupo ng kababaihan at kalalakihan ngayong araw ang provincial government bilang handog sa celebration ng Earth Day. Ani Delia Agunoy, Ecological Solid Waste Management Program (ESWMP) coordinator, ang training na isinagawa sa Children’s Park ng provincial capitol ay nakatuon sa bottle-glass breaking, bonsai making and designing at flower making. Ani Agunoy, naturuan din ang mga dumalo hinggil sa tamang paraan at sistema ng composting kasama ang pagpapakita sa mga finish products. “Isa itong kampanya sa mga civil society organizations na makiisa sa ating layunin na gamitin ang mga recyclable waste bilang mapagkikitaang produkto. Sa ganitong paraan, maibababa natin ang bilang ng mga recyclable waste sa ating kapaligiran,” pahayag ni Agunoy. Ang SWMLT ay regular na ipinamamahagi sa mga iba’t-ibang civil society organizations sa lalawigan upang himukin at turuan sila sa tamang recycling ng mga recyclable waste upang ito ay maging alternative source of livelihood, dagdag ni Agunoy. (ALM/BME/PIA 2-Nueva Vizcaya)



