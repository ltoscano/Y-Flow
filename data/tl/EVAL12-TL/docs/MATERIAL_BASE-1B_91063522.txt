EDSA 1, mahal na field trip at AFP night differential

BUKAS muling isasaisip at gugunitain ng sambayanang Filipino ang Pag-aalsang
EDSA.
Makaraan ang nasabing pag-aalsa, marami nang sumunod na bansa na tumulad nito.
Kabilang sa mga na-inspire sa EDSA Revolt ang East Timor.
Makaraang makalaya ang East Timor sa Indonesia, ipinakita ng mga taga-roon ang maalab na pakikipag-kapatiran sa atin.
At maliwanag na sinasabi nilang, naging huwaran nila ang EDSA 1 ng ating mahal na Pinas.
Panimulang deklarasyon natin, mga Bro.: Mabuhay ang Filipino.
IBANG BANSA MABABAGSIK
Pero yung ibang sumunod ay mababagsik ang nagiging kalagayan.
Tingnan naman ninyo kung paano umagos ang dugo sa Libya at ngayon sa Syria.
Daan-daan at libo ang pinapatay.
Katakot-takot tuloy na kamatayan at takot ang nararamdaman ng ating mga kababayan na matatagpuan sa Libya at Syria.
Sana naman hindi sila mapahamak. Pati ang ating pamahalaan ay nahihirapan sa pagsalo o pagtulong sa ating mga overseas Filipino worker sa nasabing mga bansa.
Sana naman, hindi na tayo magkaroon pa ng kalagayan na katulad noong umiiral ang batas militar.
Higit pa, sana hindi tayo makaranas ng gaya ng nararanasan ng Libya at Syria ukol sa karapatan ng mamamayan para sa mga pagbabagong panlipunan at pampulitika.



