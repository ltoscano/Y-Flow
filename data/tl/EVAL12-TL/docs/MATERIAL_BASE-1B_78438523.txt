Mga hindi dapat isabay sa gamot

LAGI nating naririnig na ang tubig at langis ay di kailanman puwedeng paghaluin. At ang asoâ€™t pusa ay laging nag-aaway.
Sa paglalaba naman, ang mga de-kolor at puti ay di dapat pagsamahin dahil malakas makahawa ang mga de-kolor.
Ganyan din sa pag-inom ng gamot. Maaaring mapabilis ang paggaling sa sakit o madagdagan pa ng iba pang sakit kung hindi tayo mag-iingat.
Alam ba ninyo na mayroong mga gamot na di dapat sabayan ng pagkain o inumin dahil nawawala o lumalala ang epekto nito sa kalusugan? Narito ang ilan:
Kung umiinom ng antibayotiko (tulad ng erythromycin), dapat iwasang uminom ng grapefruit juice dahil tataas ang level ng gamot sa daloy ng dugo na maaaring magpalala ng side effect ng gamot na ito.
Kung umiinom ng contraceptive pill, huwag uminom o kumain ng mga may caffeine tulad ng softdrink, kape, o tsokolate.
Bakit? Sapagkat mahihirapang matulog dahil mas matagal na mawala ang caffeine sa katawan. Iwasan ding uminom ng mataas na dosis ng mga suplementong bitamina C. Maaaring tumaas ang level ng estrogen at makararanas ng pananakit ng dibdib at pagdurugo.
Kung umiinom ng gamot na pang-high blood (tulad ng plendil at capoten), mas mainam na iwasan din ang pag-inom ng grapefruit juice sapagkat maaaring bumilis ang pagbaba ng presyon ng dugo na maaaring magresulta ng pagkahilo. At ang pagkain ng matataas sa potassium tulad ng saging at kahel dahil maaaring tumaas ang level ng potassium sa katawan na magiging sanhi ng iregular na pagtibok ng puso.
Kung umiinom ng mga laxative (tulad ng dulcolax) iwasan ang uminom ng gatas dahil maaaring mairita at sumakit ang tiyan. Marjorie Ann Dacoro



