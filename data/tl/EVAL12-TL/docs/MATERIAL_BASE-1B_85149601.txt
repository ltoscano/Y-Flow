Djokovic taob kay Murray November 22, 2016
LONDON — Wala nang duda, si Andy Murray ang tatanghaling No. 1 player sa mundo.
Kinailangan ng Wimbledon champion ang final match win ng season upang masiguro ang kanyang top spot. At madali niya itong nagawa nang talunin si Novak Djokovic, 6-3, 6-4, Lunes (Manila time) at angkinin ang kanyang unang titulo sa ATP finals at panghawakan ang No. 1 hanggang sa susunod na season.
“I would like to try and stay there, obviously. It’s taken a huge effort the last five, six months to get there,” lahad ni Murray, na umakyat sa top ranking may dalawang linggo na ang nakararaan at ngayon ay may 24 straight win matches. “I’m aware that’s going to be extremely difficult because I had a great year this year. I only managed to do it by one match.”
Nilaglag ni Murray si Djokovic bilang top-ranked player sa Paris, pero ang second-ranked Serb ay maaari sanang mabawi ang No. 1 position kung nanalo sa 02 Arena.
Sa final game, tila mahina si Murray, lalo na’t kagagaling lang sa three sets game kay Milos Raonic sa semifinals.
Sinimulan niya ang laro sa pares ng double-foulats sa opening game, pero nang makakita ng pagkakataon mula sa service error ng kalaban, tila nabuhayan si Murray.
“There was no serious chance for me to win today’s match,” wika ni Djokovic. “From the very beginning we could see that. He was just a better player all in all.”
Kung dati’y steady sa kanyang groundstrokes, puro error si Djokovic, tinapos ang laro na may 30 unforced errors at may 13 winners lang.
Habang si Murray ay may 15 unforced errors at 13 winners.

Si Murray ang unang player, maliban kina Djokovic, Roger Federer at Rafael Nadal na tinapos ang taon bilang No. 1-ranked player, sapul nang magawa ni Andy Roddick noong 2003.



