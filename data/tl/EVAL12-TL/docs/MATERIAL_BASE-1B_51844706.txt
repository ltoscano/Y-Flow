
PITIK-BULAG NA NAMAN BA ANG PARUSA?

LALO pang pinagulo ni Misuari ang situwasyon sa ating bansa.
Teka, naalala niyo pa ba ‘yung ginawa niya rati na ikinasawi rin ng maraming tao noong 2007?
Bakit kasi pinabayaan ng Security Cluster na mag-post ng bail si Misuari sa kanyang pagkakakulong?
Doon siya bagay dahil sa ginawa niyang pag-aklas matapos siyang matanggal bilang ARMM governor noong 2001.
Tanong nga ni Kaka sa barberya, saan daw napunta ‘yung bilyon-bilyon na pondo niya dati para sa development ng mga lugar na sakop ng Autonomous Region in Muslim Mindanao?
Meron ngang mga chismis dati na sa Malaysia raw na-invest ang pondo ng ARMM … ngunit ‘di naman ito napatunayan.
Ito na naman siya ngayon, nanggugulo na naman.
Ilan na naman ang namatay.
Meron pang miyembro ng ating Navy SEAL.
Paano na ‘yan?
Sino ang mananagot diyan?
Dine-deny raw ni Misuari at ibang opisyal ng MNLF na sila ang nagsimula ng gulo.
Sabi nila, gusto lang daw talaga ng military na magkaroon ng gulo para matabunan ang isyu ng pork barrel.
Kayo naman kasi, ilang beses na kayong naloloko at nawawalanghiya … kinakausap n’yo pa?!
Paliwanag nga ng gobyerno na kung ano-anong mga isyu ang dinahilan ni Misuari laban sa kasunduan ng MNLF at ating gobyerno.
Sampung taon silang namayagpag sa ARMM pero may nangyari ba?
Tapos ngayon porke ilang beses na silang natalo sa eleksyon ay basta na lang silang mag-aaklas na parang batang pikon?
Malamang ang mangyayari rito ay parang ‘yung sa Lamitan, Basilan na napaligiran na ang Abu Sayyaf ng military pero nakatakas pa rin ang mga ito.
Pinatakas diumano.
Kawawa naman talaga ang Filipino .
Parati na lang nakatiklop ang buntot sa harap ng marahas na pagkilos at banta ng ibang puwersa.
Tiklop na sa China, tiklop pa rin sa MNLF?
Hindi ba pupuwedeng panagutin din ang mga nagpakawala kay Misuari noon?
Ayan tuloy, buong bansa napipwerwisyo! Ilang libong pamilya ang nagsilikas dahil sa gulong ito. Ilang negosyo ang apektado sa panibagong sigalot na ito.
Sobra na! Tama na!
Tuluyan na at panagutin na ang mga may sala kahit sino pa sila!
Masyado na ninyong ginagago ang mga Filipino!



