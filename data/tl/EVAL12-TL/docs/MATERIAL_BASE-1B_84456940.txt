Torre, Frayna guest sa Shell chess finals By Ramil Cruz SSeptember 28, 2016
Magbibigay ng inspirasyon ang kauna-unahang Woman Grandmaster/International Master ng bansa na si Janelle Mae Frayna at Asia’s first GM Eugenio Torre bilang opening at closing guests sa 48 grand finalists ng 24th Shell National Youth Active Chess Championships 2016 sa Oktubre 1-2 sa SM Megamall activitity center sa Mandaluyong.
Ayon ito kay Pilipinas Shell social performance and social investment manager Melanie Bularan na dumalo sa Philippine Sportswriters Association (PSA) Forum sa Shakey’s Malate sa Manila kahapon ng umaga kasama sina tournament director Alex Dinoy at ang dalawang woodplushers na sina Istraelito Rilloraza at Michael Conchio, Jr.
“We are so proud to bring back one of the product of Shell National Youth Active Chess program, no other than our first WGM and IM Janelle Mae Frayna to provide inspiration to our brightest chess prospect in the opening ceremony and then Asia’s first GM Eugenio Torre at the close of the tournament,” tinig ni Bularan. Napasakamay ng 20-anyos na Bikolana ang kanyang third and last WGM norm para maging WGM na sa 42nd Chess Olympiad 2016 sa Baku, Azerbaijan nung Setyembre 1-14. Nakabig naman ni Torre roon ang pang-apat niyang bronze medal sa biennial chessfest.
Nakatawan ang mga finalists sa limang qualifying legs sa kapuluan na mga buhat sa NCR, Southern Luzon, Visayas, Southern Mindanao at Northern Mindanao sa nine-round Swiss system tournament gamit ang Bronstein System.
Ika-10 si Frayna sa 17 chess players na naging Grandmaster sa bansa na produkto ng SNYACC.
P20,000 each na cash prizes ang mga maiuuwi ng kampeon sa Kiddies (8-12-years old), Juniors (13-16) at Seniors (17-20 years old) sa 33 entriee samantalang P10,000 para sa Top Female na may 15 participants.



