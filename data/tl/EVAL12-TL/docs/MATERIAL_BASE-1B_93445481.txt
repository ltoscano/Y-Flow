Jodi, matipid sa tsika sa hiwalayan kay Jolo!
“We are friends...” -- Jodi
By Rose Garcia June 23, 2016 Hindi na nakausap after the presscon proper ng press si Jodi Sta. Maria pagkatapos ng presscon nila ng pelikulang Achy Breaky Hearts dahil may guesting pa ito sa Boy Abunda Tonight.
Kaya hindi na naitanong kay Jodi ang isyung break na sila ng boyfriend na si Jolo Revilla. Pero sa interview ni Kuya Boy, dito na inamin ni Jodi na break na nga sila. Sinabi ni Jodi na, “No, we’re no longer together but we are friends.”
Katulad dati noong sila pa na hindi mo talaga siya mapagsasalita o mapagkukuwento ng mahaba about their relationship, ganun pa rin si Jodi nang umamin itong hiwalay na nga kay Jolo. Sa presscon naman, mukha namang okey si Jodi at okey naman ang aura niya. Pansin din namin na naging good friends talaga siya sa dalawang ka-loveteam niya na sina Ian Veneracion at Richard Yap.
Sa totoo lang, napakasuwerte ni Jodi dahil meron pa nga ba na at her age, ‘yung graduate na sa teenage loveteam o graduate na talaga sa loveteam, pero kahit parehong mas older at married men sa kanya, heto’t tanggap ng mga fans at talagang puwede pa ngang sabihing halos nakikipagsabayan din sila ng hatid na kilig sa mga sikat na loveteams ngayon.
Ang maganda rin, kahit sabihin pang may magkaibang team ang loveteams ni Jodi with Ian and Richard, pareho namang nagsusuportahan at sabi nga nila, malinaw naman sila sa mga fans na hiwalay ang kanilang personal na buhay sa trabaho nila.
Ang mga lengthy talks or conversation daw ni Jodi kay Ian ang nagugustuhan niya rito while with Richard naman, ang pagiging funny daw nito or kengkoy na side sa kabila na ang image na naipu-project ay seryoso.
Sa June 29 na ang showing ng movie with Direk Antoinette Jadaone as the director at kasama rin nila ang dalawang napaka-hot mommas na sina Sarah Lahbati at Beauty Gonzales.



