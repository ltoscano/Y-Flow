
Giving

Giving (Lk. 14: 12-14) Sa Bohol noong lumindol ng malakas ay may mag-ina na nasa second floor ng kanilang bahay. Tinangka nilang lumabas ng bahay. Nasa hagdan na sila ng tuluyan ng bumagsak ang bubong ng bahay. Agad niyakap ng nanay ang kaniyang anak. Nadaganan sila ng gumuhong bubong. Noong i-rescue na sila, nakita na wala ng buhay ang nanay pero buhay ang anak na niyakap nito. Sabi ng anak: “Kung hindi sa aking nanay wala na ako dito. Kung hindi ibinigay ng aking nanay ang kaniyang buhay patay na sana ako.” Ang nanay ay nagpakita ng tunay na pagmamahal sa pamamagitan ng pagbibigay ng kaniyang sariling buhay. Ang nanay na ito ay si Narcisa Barbanida at ang anak na nakaligtas dahil sa kaniya ay si Zedisa.

Ganito ang tunay na pagmamahal. Maipapakita ang pagmamahal sa pamamagitan ng pagbibigay. Sabi nga: “You can give without loving but you cannot love without giving.” Ang pagbibigay din ay hindi naghihintay ng kapalit. Ito ang itinuturo ni Hesus kaya sabi niya kapag ikaw ay maghahanda ay iyong mga dukha, mga balewala, mga pilay at mga bulag ang dapat na imbitahan. Sila kase yung mga tao na walang kakayahang materyal na bagay na magbalik ng kagandahang loob.

Kapag ikaw ay nagbigay at naghihintay ka ng kapalit maaring hindi pagbibigay ang tawag dito. Ang tawag dito ay pagpapautang. O kaya sa ibang term ay investment. Gumagawa ng mabuti para sa kinabukasan at sarili din ang makikinabang sa kinabukasan . Si Hesus ay nag-alay ng buhay at hindi naghintay ng kapalit. Ito ang tunay na pagbibigay. Ito ang ating tularan…



