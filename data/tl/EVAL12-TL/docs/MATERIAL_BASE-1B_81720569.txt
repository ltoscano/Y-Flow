Arraignment, inisnab ni Leviste By Bernard Taguinod June 16, 2016 Hindi malaman kung natrapik, pero hindi nakarating sa Sandiganbayan para sa pagbabasa ng sakdal si dating Batangas Gov. Jose Antonio Leviste na nahaharap sa kasong paglustay sa pera ng bayan.
Dahil dito, kinansela ng Sandiganbayan Fifth Division ang dapat sanaâ€™y arraignment ni Leviste at muli itong itinakda sa Hunyo 6 matapos hilingin ni Atty. Dennis Manalo na bigyan ng isa pang pagkakataon ang kanyang kliyente.
Naunang dumating sa Sandingabayan si Atty.

Manalo na ayon sa kanya ay pupunta o dadalo sa arraignment ang kanyang kliyente na manggagaling pa sa Lipa City, Batangas. Gayunpaman, nagpasya ang Korte na kanselahin ang arraingment dahil alas-diyes na ay wala pa ang akusado subalit nagbabala si Associate Justice Ronald Jurado na hindi dapat ma-late ang dating gubernador sa susunod.
Tanging ang kapwa akusado ni Levista na si Philip John Moreno, dating Financial Planning and Control Division chief ng Philippine Retirement Authority (PRA) kung saan nagpasok ito ng not guilty plea.
Magugunita na kinasuhan kamakailan ng Office of the Ombudsman sina Leviste at Moreno matapos mabigo umano ito ma-liquidate ang halagang P151,385 noong 2003 kung saan hepe ng PRA ang dating gubernador.
Nabatid na ang nasabing halaga ay bahagi ng mga cash advances ni Levista sa kanyang mga biyahe sa labas ng bansa at sa kabilang notice na ibinigay dito ng Commission on Audit (COA) ay hindi umano pinansin kaya kinasuhan na ng Ombudsman sa Sandiganbayan.



