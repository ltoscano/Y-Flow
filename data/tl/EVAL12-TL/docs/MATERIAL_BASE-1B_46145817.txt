The Voice Kids, babaha ng luha dahil kay Sharon!
By Glenn Regondola July 9, 2016
Ngayong todo na ang paghahanda ni Sharon Cuneta sa kanyang mga anak-anakan sa The Voice Kids Philippines, inamin niya na malaki rin ang magiging epekto sa kanya kapag dumating na sa puntong kailangan niyang mamili sa kanyang mga anak-anakan during the elimination rounds.
Masyado na siyang malapit sa mga ito na kung saan ay napapadalas na ang kanilang band rehearsals at bonding moments.
Alam naman kasi niya at ng mga bata na ang bottomline nito ay contest pa rin ito na matira ang matibay. Kaya nga, hindi siya tumitigil sa pagpapaalala sa kanila na kailangang gawin pa rin nila ang best nila at dapat silang maging committed kung gusto nilang ma-achieve ang kanilang ultimate goals na maging grand champion. As early on, ini-expect na ng lahat ang pagbaha ng luha ng megastar lalo na sa oras na siya na ang kailangang mamili kung sino sa mga anak-anakan niya ang pipiliin niyang magpatuloy sa contest.



