FRAYNA FIRST PINAY GM
SSeptember 13, 2016
Tuloy sa pagbibigay ng karangalan ang mga atletang Pilipino. Matapos ang silver medal finish ni Hidilyn Diaz sa weightlifting event ng Rio Olympics sa Brazil, inagaw ni boxer Jerwin Ancajas ang IBF junior bantamweight crown kay Puerto Rican McJoe Arroyo via unanimous decision at nitong araw ng Linggo lang ay napanatili ni John Riel Casimero ang kanyang IBF flyweight championship nang talunin via 10th round TKO ang challenger na si Charlie Edwards sa London.
At kahapon mula sa Baku Azerbaijan kung saan ginaganap ang 42nd World Chess Olympiad, tinanghal si Janelle Mae Frayna bilang kauna-unahang Filipinang Grandmaster.
Nahablot ni Frayna ang tagumpay nang makuha ang third at final WGM result mula sa 33-move draw kay International Master Daavademberel Nomin-Erdene sa dikitang 1.5-2.5 decision kontra 15th seed Mongolia matapos ang ninth round. Ang 20-anyos na si Frayna ay nakasungkit ng six points buhat sa apat na panalo at apat na tabla at isang talo sa siyam na laro.
Nilabanan ni Frayna ang tatlong player na may men’s GM titles — Georgia’s Nana Dzagnidze at India’s Dronavalli Harika — isa na men’s IM title na si Nomin Erdene at dalawa na may WIMs Sabrina Latreche ng Algeria at Alejandra Guerrero Rodriguez ng Mexico.
“I’m proud to announce that WIM Janelle Mae Frayna achieved the third and last result to become the first Woman Grandmaster from the Philippines,” pahayag ni GM Jayson Gonzales, women’s skipper at personal trainer at coach ni Frayna sa FEU.



