NIETES-SOSA CLASH NGAYON
SSeptember 25, 2016 CARSON, California — Ipagpapatuloy ni Filipino world champion Donnie Nietes ang dominasyon sa Mexican boxers sa kanyang pakikipagtipan kay former world champion Edgar Sosa sa StubHub Center dito ngayong umaga (Manila time).
May record na 38-1-4, 22 KOs, haharapin ni Nietes, longest reigning champion ng Pilipinas, ang beteranong si Sosa (52-9, 30 KOs) para sa WBO Intercontinental flyweight championship at mapapanood ng live sa Azteca 7 sa Mexico.
Hindi nahirapan sa pagkuha ng timbang ang dalawa sa official weigh-in na ginanap sa Eagle Rock Plaza Mall, kung saan si Nietes ay tumimbang ng eksaktong 112 pounds, habang 111.5 pounds. Sinabi ng 37-anyos na si Sosa, na mahigit dalawang buwan niyang pinaghandaan ang labang ito at umaasang magagamit ang kanyang skills para sabayan at talunin si Nietes, na batid niyang magaling na boksingero.
“He’s quick on the counterattack. I must be cautious of his right hand and hooks to the body. He is a very skilled fighter with the waist, very good with his hands and legs. The truth is he is a complete fighter, but I know that I can win if I apply pressure, use clever boxing, aggressive fighting, go round after round,” komento ni Sosa.
Para naman kay Nietes, na sapul noong 2009 ay nakapambiktima na ng 15 Mexican fighters, dahil mas kampante siya sa bagong timbang, mas makakapag-deliber umano siya ng mas magagandang kumbinasyon at iyon ang matitikman ni Sosa sa kanilang 12-round clash.



