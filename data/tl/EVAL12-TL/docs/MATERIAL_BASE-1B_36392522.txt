
I’M SORRY NI PNOY AT P4B SUHOL SA DAP

MAGSASALITA na umano si Pangulong Noynoy ngayong takipsilim o saktong alas-6:00 ukol sa DAP! May request pa nga siya sa lahat ng media na ilabas ang kanyang sasabihin.
Ano ‘yan, mag-a-“I’m sorry” ba siya gaya ng hiling sa kanya ni Senator Serge Osmeña? Hak-hak-hak!
Binaboy ba naman ng kanyang administrasyon ang salaping-bayan na nagkakahalaga ng P177-bilyon sa bisa ng DAP na inginudngod sa lupa ng Supreme Court.
Apat na gawa na kaluluwa at katawan na rin ng DAP ang idineklara ng SC na labag sa Konstitusyon bagama’t hindi ang DAP mismo.
Kung mag-a-“I’m sorry” si PNoy, meron din ba siyang 10 KKK na magwi-withdraw ng suporta sa kanya at sabay hiling sa kanya na mag-resign na lang bilang boss ng Pinas?
Meron ba, Hyatt 10 members, Budget Sec. Butch Abad at DSWD Sec. Dinky Soliman?
Nag-I’m sorry noon si ex-PGMA Gloria Macapagal-Arroyo ukol sa “Hello, Garci scandal” na isang palatandaan ng pandaraya ng Arroyo government sa halalang 2014 na ikinatalo raw ni Fernando Poe, Jr. at ito ang binasehan ni Sen. Serge sa kanyang hiling ng pag-“I’m sorry” ni PNoy.
Balik tayo sa babuyan sa salaping-bayan sa DAP.
Una, meron umanong P1.1B DAP na pinakawalan ng Palasyo bilang insentibo alyas suhol sa mga senador na nangsentensya at nanibak sa pwesto kay ex-Chief Justice Atong Corona noong May 29, 2012 sa kasong impeachment.
Ikalawa, lumalabas namang nagkaroon ng P275-milyon ang 11 kongresman na naging taga-usig sa impeachment batay sa sinasabi ng Palasyo na nakatanggap si Bayan Muna Partylist Neri Colmenares ng P25M.
Kasama ni Colmenares bilang taga-usig sina Cong. Niel Tupas, Joseph Emilio Abaya, Giorgidi Aggabao, Arlene Bag-ao, Elpido Barzaga, Raul Daza, Rodolfo Fariñas, Reynaldo Umali, Marlyn Primicias-Agabas at Sherwin Tugna.
Lumalabas ding may 266 kongresman ang tumanggap ng kabuuang P2.6B na DAP dahil 13 lang sa kanila ang tumanggi rito.
Sa kabuuan, parekoy, may P4B ang ipinansuhol sa mga mambabatas para siguradong masibak si Corona.
Hak-hak-hak!
Ngayon, kasama ba ito, parekoy, sa mga sasabihin ni PNOY sa ‘state of the nation address’ sa DAP ngayong araw?
Kung hindi o kung kasama man pero sasabihin niyang para sa kabutihan ng bansa, ang lahat, patay tayo lahat diyan.
Kung ipinansuhol ang P4B, king-ina, sino ang makatitiyak na hindi binaboy ang natirang P173B DAP? Pwe! BURDADO/Jun Briones



