Andanar, Esperon dadalo sa Trump inauguration By Aries Cano January 18, 2017
Nilinaw kahapon ni Presidential Communications Office (PCO) Secretary Martin Andanar na ang Charge D’ Affaires ng Pilipinas sa Washington D.C. na si Patrick Chuasoto at hindi siya ang tatayong kinatawan ni Pangulong Rodrigo Duterte sa inauguration ni US President-elect Donald Trump sa darating na Enero 21.
Gayunpaman dadalo umano siya kasama si National Security Adviser Hermogenes Esperon Jr. sa inagurasyon dahil kasama sila sa mga naimbitahang sumaksi sa inagurasyon ng susunod na Pangulo ng Amerika.
“The Charge D’ Affaires will officially represent PRRD (President Rodrigo Roa Duterte),” ani Andanar nang kapanayamin bago ito tumulak papuntang US kahapon. Sinabi pa ni Andanar na bukod sa dadaluhang inagurasyon ni Trump ay magkakaroon sila ni Esperon ng mga side meetings at kanilang iuulat kay Pangulong Duterte ang resulta ng pagpupulong.
Nilinaw naman ni Andanar na walang kahina-hinala sa kanilang biyahe ni Esperon dahil gagawin lamang nila ang nakaatang na tungkulin sa kanila.



