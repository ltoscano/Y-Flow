MGA BALATUBANG PULIS SA ARAW NG ELEKSYON, SIBAKIN

NGAYON ay bigyan natin ng daan itong isang text messages na may kinalaman sa nakaraang eleksyon.
Tungkol ito sa dalawang balatubang pulis ng Bocaue, Bulacan na naka-detail noong eleksyon.
Sir Juan de Sabog, gandang umaga po!
Ire-report lang po namin sa inyo itong tungkol sa dalawang pulis-Bocaue na sina SPO4 Fontanilla at SPO2 Ricky Baluyot na nandoon lang sa isang kubol sa may tindahan sa gawing kaliwa ng entrance ng Bocaue Central School.
Alam n’yo ba na ang dalawang pulis na ito ay nagse-cellphone lang at nagkukwentuhan lamang?
Kapuna-puna rin ang kapabayaan ng mga ito na magmatyag sa mga botanteng pumapasok kung ang mga ito ay may dalang tusok (patalim) at sumpak.
Sa halip na talasan ang mga pakiramdam nila sa mga ganitong pagkakataon ay saka pa naging pabaya ang dalawang ito.
Attention, Bocaue Chief of Police Supt. Nataniel Villegas at Supt. Ronnie Pascual, ito ba ‘yung sinasabi ninyong police visibility?
Puro nakatago at ayaw maarawan ang mga pulis n’yo! Thanks! Concerned voters of Bocaue.
MAY PALAKASAN BA SA NCRPO?
Kaya pala hindi mapatigil ng kapulisan ng Philipine National Police ang lantarang iligal na pasugalan sa Metro Manila ay dahil sa may isang pulis sa National Capital Regional Office ang umano’y nagsisilbing bangka ng mga sugalan gaya ng jueteng, lotteng, EZ2, bukod pa sa mga nakalatag na video-karera (VK) ng pulis na ito sa Taguig.
Ang tinutukoy kong pulis ay itong si SPO3 Arguta ng NCRPO.
Aba, ang akala ko mahigpit si NCRPO chief Gen. Marcelo Garbo pagdating sa mga scalawag na pulis.
Eh, bakit nakalusot itong si SPO3 Arguta?
Ano ito, Gen. Garbo, may palakasan?



