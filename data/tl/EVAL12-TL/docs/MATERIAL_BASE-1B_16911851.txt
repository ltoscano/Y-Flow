Christmas wish ni Dennis, maka-bonding ang mga anak kay Marjorie…
By Rose Garcia December 10, 2016 Dapat pala, si Dennis Padilla mismo ang gaganap na Tatay ni Julia Barretto sa Vince & Kath & James na MMFF entry ng Star Cinema.

‘Yun nga lang, ‘yung first 2 shooting days daw ng movie, taping naman niya for Alyas Robin Hood.
Nalaman na lang din daw niya sa anak niya, kay Julia mismo na tapos na ang shooting after 2 weeks.
Pero happy si Dennis sa anak na may entry ngayon sa MMFF at tila natuwa naman ito nang sabihin namin na gusto siyang imbitahan ng anak na mapanood niya ang movie dahil sa komedyante siya at romcom ang movie nila. Gusto raw nitong malaman ang review ng ama. Sabi naman ni Dennis, sure naman daw na papanoorin niya ang movie na ang fearless forecast pa niya, puwedeng mag-number 1 or number 2 sa box-office among the entry. Kung si Julia, ang wish niya ngayong Kapaskuhan ay mag-hit ang movie, si Dennis naman, ang Christmas wish ay ang makita at maka-bonding ang mga anak kay Marjorie Barretto. May kulang dalawang taon na rin daw nang huli niyang makita sina Claudia at Leon, noong debut party pa yata ni Julia. While si Julia naman, nagkita raw sila accidentally sa gym. Gustong ipakita ni Dennis ang bago niyang baby na nang makausap namin sa taping ng ARH ay 1 week old pa lang ang bago niyang baby girl.
Ang isang anak naman niya ay 4 years old at tinatanong daw siya kung kailan daw pupunta sa kanila ang ate Julia niya. May pictures daw kasi siya ng mga anak sa bahay kaya lumalaki ang anak niya sa present na karelasyon na kilala ang mga ate at kuya nito.



