
Koneksyon ni Garbo sa drug triad ibinulgar By Tina Mendoza July 8, 2016
Ibinunyag na ng Malaca単ang ang koneksyon ni retired Gen. Marcelo Garbo sa drug syndicate kung saan tinukoy itong associate protector o coddler ng level 5 drug triad o pinakamataas na level ng sindikato mula sa Mainland China.
Sa diagram na inilabas ng Malaca単ang ay ipinakita nito kung saan nagmumula ang supply ng droga na idinadaan umano sa sea shipment mula sa China at dadaan naman ang transaksyon sa dalawang drug lord na nakapiit sa National Bilibid Prisons na sina Wu Tuan alyas Peter Co at Peter Lim alyas Jaguar.
Sa linya umano ng dalawang nabanggit na drug lord ay si Garbo ang siyang nagsisilbi nilang protektor. Si Co ay nakapiit umano sa Building 14 ng NBP at tumatayong lider ng Bilibid 19, na siyang nangangasiwa sa operasyon ng droga sa Luzon at NCR habang si Jaguar na nasa labas umano ng bansa ay nangangasiwa sa Triad Visayas.
Sinabi ni Aguirre na mayroon nang kautusan si Pangulong Rodrigo Duterte na shoot to kill laban kay Jaguar sakaling tumuntong ito sa Ninoy Aquino International Airport (NAIA).
Hindi naman direktang inihayag ng Malaca単ang kung ano ang nakukuha ni Garbo sa triad sa pagsisilbing coddler nito.
Maaari umano na malaking pera ang kapalit lalo pa at sa level 5 triad umano ay 100 kilo pataas ang regular na shipment na nagkakahalaga ng bilyong piso.
Maliban umano sa grupo nina Co at Jaguar ay nag-o-operate din sa bansa ang grupo ni Herbert Colangco alyas Ampang subalit base sa intelligence report na hawak ng Malaca単ang ay wala naman itong koneksyon kay Garbo.



