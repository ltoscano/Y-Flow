Mindanao-wide labor dialog gaganapin sa Gensan

March 31, 2016

LUNGSOD NG KORONADAL, South Cotabato, Mar. 31 (PIA) \-- Pangungunahan mismo ni Labor Secretary Rosalinda Baldoz ang isang pulong ang sektor ng manggagawa sa buong Mindanao bukas, Abril 1. Kinumpirma ng Department of Labor and Employment 12 ang pagdalo ni Secretary Baldoz sa 1st Quarter Mindanao-wide Labor Dialogue na gaganapin sa East Asia Royale Hotel sa naturang lungsod. Layunin ng pulong ang mangalap ng pananaw ng mga kinatawan ng labor sector hinggil sa mga isyu at mga polisiya hinaharap at ipinatutupad sa kanilang sektor na makatutulong sa DOLE sa pagkilala ng mga dapat bigyan ng prayoridad. Layunin din ng konsultasyon ang makapagtipon ng mga mungkahi para sa gagawing National Labor Forum na may temang “Securing Decent Jobs for the Future.” Kabilang sa mga kalahok sa labor dialogue ang mga kinatawan ng malalaking organisasyon ng mga manggagawa at mga nongovernment organization sa buong Mindanao. Pag-uusapan din sa naturang pulong ang hinaharap ng sektor ng paggawa sa ASEAN, estado ng desenteng paggawa sa bansa at ilan pang mahahalagang paksa. (DEDoguiles-PIA 12)



