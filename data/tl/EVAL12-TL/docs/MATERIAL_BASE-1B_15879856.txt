
PNP sa N. Cotabato, patuloy sa pagmomonitor sa mga lugar kaugnay sa nalalapit na eleksyon

May 04, 2016

KABACAN, North Cotabato, Mayo 4 (PIA)- Patuloy ngayon ang ginagawang pagmomonitor ng mga kapulisan ng Cotabato Police Provincial Office (CPPO) sa mga lugar na kung saan mainit ang takbo ng pulitika. Ayon kay P/ Supt.

Bernard Tayong, tagapagsalita ng CPPO, upang lalo pang mapaigting ang ginagawang pagbabantay ay nagpadala ng dagdag na pwersa ng kapulisan ang Police Regional Office (PRO) 12. Kanselado din ang leave of absence ng lahat ng mga pulis upang matutukan ang pagbabantay ng seguridad sa panahon ng halalan. Dagdag pa dito, tuloy-tuloy din ang ginagawang joint security checkpoint ng kapulisan at ng Commission on Elections (Comelec). Iginiit naman ni Tayong na halos lahat ng bayan sa North Cotabato ay may areas of immediate concern pero nilinaw nito na walang hot spot area na natukoy ang PNP.

Panawagan niya sa lahat ng mga kandidato at mga botante na makipagtulungan na magkaroon ng patas at maayos na halalan. Samantala, dumating na kahapon sa lalawigan ang ilang mga vote counting machines. Inaasahan naman na darating ngayong araw ang iba pang makina upang masimulan na bukas ang dalawang araw na testing and sealing. (SJDuerme-PIA12/RBe√±ez-DXVL news)



