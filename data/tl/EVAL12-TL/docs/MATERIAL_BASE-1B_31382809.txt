Irma, alam ang password ng anak na millenial By GORGY RULA October 21, 2016
SOCIAL media at cellphone ang masasabing senyales ng pagiging millennial.
‘Yun ang hinaing ng karamihang magulang sa kanilang mga anak dahil kahit kaharap nila ito, aligaga sa cellphone ang kanilang mga anak.
Sabi ‘yan ni Benjie Paras na bahagi ng bagong programang TROPS ng TAPE, Inc. na tinatampukan ng mga That’s My Bae kasama ang iba pang millennials na sina Kate Lapuz, Taki at Toni Aquino. Sa presscon ng Trops, tinanong namin si Benjie kung sino sa mga Bae ang nakitaan niya ng ugali ng anak niyang sina Andre at Kobe Paras na millennials din.
“Nakikita ko sa kanila lahat dahil iisa lang naman ang hawak nila. Cellphone, eh.
“Pag nakakita ako ng mga ganyang kabataan lalo na kapag kumakain kayo ng dinner sa isang restaurant, may hawak na gadget… Basically, they are all the same,” sagot ni Benjie.
Tanggap na niyang iba na ang mga kabataan ngayon, kagaya ng sinasabi ng mga magulang niya noon.
Bumalik lang ngayon at siya na ang nagsasabi nito sa mga anak niya.
Agree rin ang isa sa cast ng Trops na si Irma Adlawan na isa ring magulang.
Mabuti at masunurin daw ang mga anak niya.
Kahit may social media accounts ang mga ito, kontrolado naman daw nila.
May anak din daw siyang 17-year old son na isa ring millennial at high school na ito bago nakahawak ng cellphone.
Pinayagan niya itong gumawa ng Facebook account pero kailangang alam niya ang password dahil below 18 years old pa lang ito.
“He gave it to me and I can actually open even without his knowledge.
“Basta ang rule, he can have the Facebook but all his sisters, his Dad and me can open it anytime we want to check,” pahayag ni Irma.
Minsan lang niya na-check ang account ng anak niya at nakita niya roon ang cyber-bullying sa kanyang anak at bilang ina, siya ang unang nag-react.
“I have to, kasi hindi mo alam kung sino ang mga kausap niya, eh. Hindi mo alam kung ano ang nangyayari sa kanila eh,” dagdag na pahayag ni Irma.
Kaya kahit password ng cellphone ng anak niya ay alam niya para puwede niyang buksan anytime niya gusto.
Ilan lamang iyun sa mga karanasan ng mga magulang na may mga anak na millennials.
Bahagi ito sa mga kuwento ng mga batang bida sa TROPS na mapapanood na sa Lunes nang umaga bago mag-Eat Bulaga sa GMA 7.



