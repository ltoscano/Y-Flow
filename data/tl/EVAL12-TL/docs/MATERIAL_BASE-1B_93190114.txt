MISIS NA OFW, NABUNTIS NG SARILING ANAK

ISANG text message ang natanggap ng Bantay OCW mula sa maybahay ng ating OFW na nasa Saudi Arabia.
Tatlong taon na si mister sa Saudi at hindi pa ito umuuwi ng Pilipinas. Gayong umamin naman ang asawang mayroon na siyang kinakasama sa Saudi, tinanggap na lamang ito ni misis matapos makipagkasundo si mister na patuloy siyang magpapadala ng regular na suporta sa mag-ina.
Ang malaking problema ni misis, nabuntis ito ng sariling anak. 41-years-old siya samantalang 20-anyos naman ang kanyang anak.
Sa tono ng mensahe ni misis, matagal na nilang ginagawa iyon ng kanyang anak at hindi niya akalaing mabubuntis siya.
Plano niya sanang ipalaglag ang bata ngunit natatakot siyang magrebelde ang kanyang anak dahil tuwang-tuwa raw ito nang malamang buntis siya. Naguguluhan si misis kung anong dapat niyang gawin sa napalakaking kasalanang nagawa niya.
Isa pang pinag-aalala niya kung malaman aniya ni mister ang tunay na pangyayari, maaari ba siyang kasuhan ng asawa?
O ‘di kaya’y tuluyan nang hindi na sila suportahan.
Ayon kay Atty. Elvin. Villanueva, author ng librong “Gabay sa mga Karapatan ng OFW”, maaaring kasuhan ng OFW si misis ng infidelity at pwede siyang mag-file ng annulment.
Dagdag pa ni Villanueva, sa ilalim ng batas ng Pilipinas, walang ligal na isyu sa kasong “incest”.
Hindi aniya ito kasong kriminal. Ang incest ay sexual activity o seksuwal na pakikipagtalik ng mga miyembro ng pamilya o ‘di kaya’y magkakamag-anak o ‘di kaya’y magkakadugo na magkakasama sa loob ng iisang tahanan.
May kinalaman naman sa suporta ni mister, tanging ang korte lamang aniya ang makapagpapasya kung dapat nang ihinto ni mister ang suporta sa pamilya.
Sabagay, 21-years-old naman ang sinasabi ng batas na majority age ng anak na dapat pang suportahan.
Gayong hindi na obligado sa suporta, wala rin namang batas na nagbabawal sa mga magulang na ipagpatuloy pa ang pangangalaga sa kanilang pamilya.
Ang malungkot lamang sa kaso ng pamilyang ito, malubhang kasalanan na nga ang nagawa nang mag-ina, ngayon madaragdagan pa ng isa pang kasalanan kung idaraan nito sa abortion ang pagpapasya upang mawala na lamang sa kanyang sinapupunan ang bata, sa pag-aakalang kaya pa nitong pagtakpan ang kanilang mga kasalanan.



