BATUHAN SILA NG BAHO!

NOONG nakaraang Huwebes (Nobyembre 13) ay sinimulan ng blue ribbon committee ang ‘overpriced’ umanong Iloilo Convention Center (ICC).
Tila baga, wala na tayong natutunghayan na kaganapan kundi puro imbestigasyon sa mga pinagkakitaang proyekto ng pamahalaan.
Tama na magsagawa ng Senate inquiries pero dapat ay magkaroon ng panuntunan para sa dagliang pagtatapos ng mga imbestigasyon.
Dahil sa totoo lang, hindi na natutuwa, bagkus nabubwisit na ang taumbayan sa mga ikinakasang kaliwa’t kanang Senate inquiries.
Imbes kasi na magtrabaho ang mga senador para sa kapakanan ng naghihikaos na sambayanan, ang inaatupag ay Senate inquiry.
Dahil live na kinokober sa telebisyon, panay ang papogi ng mga kagalang-galang na miyembro ng Senate blue ribbon committee.
Ang nakalulungkot, batuhan sila ng baho at ibinubuyangyang ang mga ginawang katiwalain sa mga nanonood sa TV at nakikinig sa radio.
Tama at sang-ayon tayo sa suhestyon ni PNoy sa mga bumubuo ng blue ribbon na madaliin ang on-going inquiry kay VP Jejomar Binay.
Imbes na ‘piece meal’ investigation, ibugso nang lahat at hindi pautay-utay ang ebidensyang inihaharap laban kay VP Binay.
Ito’y, ayon kay PNoy, para matapos na agad ang inquiry sa Bise-Presidente at para maharap na rin ng mga senador ang iba nilang trabaho.
Napakaraming problema ang Pinas, una rito’y ang kahirapan na dapat gugulan ng panahon ng mga senador at opisyales ng bayan.
Pero dahil sa hilig sa mga inquiry, ang kawawang sina Mang Juan at Aling Maria, walang makain, nagkakasakit at naghihintay ng lang ng kamatayan.
Sa Pinas, napakaraming tiwaling mga lider. At kung may matitinong pinuno ng pamahalaan, siguro’y 1 percent lang.
Simulan mo sa barangay, patungo sa munisipalidad, lungsod, probinsya hanggang sa mga ahensya ng gobyerno, nagkalat ang korap.
Malas sina Binay at Drilon, dahil sa dinami-rami ng korap na nanunungkulan, sila ang nakasalang sa hot seat sa paratang na katiwalian.
Langya. Kayo kayo, eh, nagbabatohan ng baho!
Mga buwisitttt! CHOKEPOINT/BONG PADUA



