
Ang disqualification case ni Erap November 30, 2014 Written by Itchie G. Cabayan Published in Opinion Read: 2000 Kelan lang ay muling umugong ang nalalapit na daw na paglalabas ng Supreme Court (SC) ng kainip-inip, este, pinakahihintay pala ng mga taga-Maynila na desisyon nito ukol sa nakabimbing disqualification case ni dating Pangulong Joseph Estrada. Kasabay niyan, may mga ugok na nagpapakalat ng maling impormasyon para ikondisyon ang isipan ng publiko at sa layuning impluwensiyahan ang SC, hitsurang maging katawa-tawa sila at magmukhang tanga. Para sa kapakanan ng mga hindi nakakaalam, itong si Estrada ay may kinakaharap na kasong disqualification na isinampa laban sa kanya ng magaling na abogadang si Atty. Alicia Risos-Vidal noong April 2013 (halos one year and eight months na pala ’tong kasong ’to? Nubayan!!!). Anyway, kinukuwesti-yon ni Vidal ang pagtakbo ni Erap para mayor at ang kanyang kwalipikasyon bilang kandidato. Noon kasing Sept. 12, 2007 ay napatunayang nagkasala ng ‘plunder’ o pandarambong si Erap at hinatulan ng Sandiganbayan na makulong habambuhay, magsauli ng daan-daang milyon sa gobyerno at tanggalan ng karapatan na humawak ng anumang puwesto sa pamahalaan, habambuhay din. Buwan naman ng Oktubre ay na-pardon ito ni dating Pa-ngulong Arroyo. Sa ilalim ng Article 36 ng ating Revised Penal Code, nakasaad na hindi porke me pardon ka eh ibi-nabalik na din ang iyong karapatan na bumoto o maiboto, o humawak ng anumang posisyon sa gob-yerno, puwera na lang kung ito ay maliwanag na nakasaad sa pardon. Gayundin, sa ilalim ng Article 41 ay sinasabi naman na ang parusang ‘reclusion perpetua’ o habambuhay na pagkakakulong ay may kaakibat na ‘perpetual absolute disqualification’. Sa Tagalog, habambuhay kang ‘disqualified’ o ’di pupuwede na humawak ng puwesto sa pamahalaan, kahit pa ikaw ay ma-pardon, puwera na lang ulit kung maliwanag na nakasaad sa pardon na ito ay pupuwede. Sa Article 30 naman ay ipinaliliwanag kung ano ang mga epekto ng parusang ‘perpetual absolute disqualification.’ Inaalis nito sa nahatulan ang ka-rapatang bumoto at ma-ihalal sa anumang elek-syon. Du’n naman sa mga nagtatanong kung pareho ba ng nangyari sa Laguna ang mangyayari sa Maynila, ganito ’yan. Nu’ng kumandidato si ER Ejercito at na-nalo bilang gobernador ay wala itong naging problema sa kanyang kwalipikasyon. Ibig sabihin, nasunod niya lahat ng hinihingi ng batas para maging lehitimong kandidato. Nakapuwesto na si ER nang masilip ng Comelec na noon daw panahon ng kampanya ay lagpas sa limitasyong itinatakda ng batas ang ginastos ni ER. Napatunayan ito ng Comelec at dahil diyan ay nadiskwalipika nga si ER. Dahil nakaupo na si ER nang lumabas ang diskwalipikasyon niya, mababakante ang posisyon ng gobernador. Kailangan itong punan para hindi mahinto ang pagbibigay serbisyo sa Laguna, kaya naman si Vice Gov. Ramil Hernandez ang pumalit, sa ilalim ng tinatawag na ‘rule of succession’. Sa kaso ni Erap, magandang balikan ang isang desisyon na mismong si Chief Justice Ma. Lourdes Sereno ang siyang nag-ponente o sumulat nito lang April 16, 2013. Ito ay ang “CASAN MACODE MAQUILING vs COMMISSION ON ELECTIONS, ROMMEL ARNADO y CAGOCO, LINOG G. BALUA” (G.R. No. 195649).

Matapos manalo si Rommel Arnado bilang mayor ng Kauswagan, Lanao del Norte, noong 2010 elections, kinuwestiyon ang kanyang kwalipikasyon at sa gitna ng pagdinig sa kanyang disqualification ay nag-intervene ang kanyang naka-labang si Maquiling. (Sa kaso ni Erap, nag-intervene din si Mayor Fred Lim). Ibig sabihin ng pag-intervene, hiniling ni Maquiling na kung mapatunayang disqualified si Arnaldo ay siya ang dapat na maupo kapalit nito.

Sinabi ni Sereno na dahil sa simula pa lang ay disqualified na kandidato si Arnado, balewala lahat ang isinumite nitong certificate of candidacy (COC) pati na ang mga botong nakuha nito. Ibig kasi sabihin, parang tumakbo na din si Maquiling nang walang kalaban. Si Maquiling ang ipina-deklara ni Sereno bilang lehitimong nanalo dahil siya ang kwalipikadong kandidato na nakakuha ng pinakamaraming boto. Hindi rin daw maituturing si Maquiling na ‘second-placer’ lang dahil ito nga ang nakakuha ng pinakamaraming boto sa hanay ng mga kandidatong kwali-pikado. Tungkol naman sa isyu ng ‘Vox Populi, Vox Dei’ o ‘ang boses ng tao ay boses ng Diyos, maaari ding bisitahin ang desisyong isinulat ni Sereno. Sabi niya, ang mga botong ibinigay sa isang ’di kwalipikadong kandidato ay hindi masa-sabing kabuuang pagpa-pahayag ng boses ng nakararami. ’Yung mga bo-tong nakuha ng kwalipikado at lehitimong kandidato ay boses din ng masa at dapat ding igalang. Du’n sa mga naiinip sa bagal ng desisyon ng SC, nadisqualify na si ER. Malay n’yo, sumunod na ’yung AP. E ’di kumpleto na spelling? Hehe. Sa mga nagpapalutang naman na ang vice mayor ang uupo, take note. Si Maquiling ang sinabi ni Sereno na dapat pumalit at hindi ang vice mayor. Tigilan na kasi ang pagtira ng floorwax. Kakatunaw ng utak ’yan, noh?
***
Jokjok (from Marjorie Cabatug of Antipolo City) -- Mister: Sweetheart, me New Year’s resolution ako. Mula ngayon, titigilan ko na pambababae. Pramis/ Misis: Ganu’n ba? Sige ako din me resolution. Mula nga-yon, lahat ng magiging anak natin, ikaw na ang ama! ***Direct Hit entertains comments, suggestions or complaints. Please have them emailed to This email address is being protected from spambots. You need JavaScript enabled to view it. or text 0927-7169778.



