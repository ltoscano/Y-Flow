TALBOG!!!: Maine, kilig na kilig sa surpresa ni Alden!
By Joe Barrameda August 28, 2016 Malamang ay nandito na si Maine Mendoza sa ‘Pinas, mula sa ilang araw na bakasyon sa LA. Nakasama ni Maine ang AlDub Nation chapter mula sa Los Angeles nang siya ay bumisita sa sikat na theme park na Universal Studios Hollywood.
Ayon sa post ni Maine, “Today was fun!..but tiring.. but FUN! Day well spent at Universal Studios! Thank you beri mucho, ADN LA!
”Well, hanggang sa ngayon, kita pa rin ang pagod sa trip na ‘yon ni Maine sa US, pero ramdam mo rin ang sobrang kaligayahan ha, lalo na nung makita na niya ang love niyang si Alden! At siyempre, si Alden naman, bongga ang pasabog sa pagdating ni Maine, at sinurpresa talaga niya ang kanyang ladylove. At kilig na kilig naman ang hitad na si Maine.
Direk Maryo, deadma sa ratings! Bilang isang beteranong direktor, hindi na raw naiisip masyado ng Someone To Watch Over Me director na si Maryo J. De los Reyes ang kompetisyon. Mas binibigyang halaga niya ngayon ang pagbibigay ng magandang mensahe at inspirasyon sa mga manonood. “Well, basically, you’ll be concerned sa competition. Pero siguro dahil sa tagal ko na at sa tanda ko na dito sa industriya, ang importante sa akin ay maglahad ng isang magandang kuwento in the best way I can.”
“So, competition will always be there. We just have to do the best every time sa paglalahad ng kuwento,” sabi niya.
Rita, gusto nang kumawala sa kontrabida image!
Isa ang Kapuso actress na si Rita Daniela sa mga celebrity contestants ng pinakabagong celebrity singing competition ng GMA Network, ang Superstar Duets. Ayon sa kanya, bukod sa kakaibang konsepto ng upcoming Kapuso show, nagustuhan niya ito dahil maipapakita niya ang kanyang totoong personality.
“Dito niyo makikilala si Rita Daniela. Hindi ‘yung Rita na nakikita niyo sa TV na actress or the singer. Si Rita, ‘eto ‘yung tunay na ako. Kaya rin tinanggap ko siya kasi para rin mawala sa ibang tao yung image ko na kontrabida tapos akala nila in real life ganoon din. Hindi po. ‘Eto po ako, ‘eto ‘yung gusto kong gawin, gusto ko pong kumanta, mag-perform, magpasaya ng tao, lalo na magpatawa,” sabi niya.
Glaiza, umiyak sa hirap sa Encantadia!
Para lalong mapaganda ang iconic GMA telefantasya na Encantadia, ikinuwento ni Glaiza de Castro ang mga hirap na pinagdaraanan niya para magampanan nang maayos ang karakter ni Sang’gre Pirena.
Ayon kay Glaiza, bago pa raw magsimula ang Encantadia ay talagang todo na ang kanyang physical trainings bilang paghahanda sa kanyang fight scenes sa GMA Telebabad soap.
“Oo eh, ‘di puwedeng walang workout. Sa totoo lang, ito ‘yung first time ko na ginawa ko siya nang tuluy-tuloy. Hirap na hirap talaga ako. Dumating ako sa point na naiyak na ‘ko sa training sa sobrang hirap,” pahayag ni Glaiza.

Naghiganti ang madre!
Isang kakaibang kwento ng pagmamahal ang mapapanood sa Kapuso network simula bukas, Aug. 29. Ang Koreanovelang Angel’s Revenge ay tungkol sa paghihiganti ng isang nun-in-training na si Angel (Yoon So Yi).
Sa oras na malamang pinatay ang kanyang matalik na kaibigan at pinakamamahal na kapatid na si Micah, titigil siya sa pagsasanay na maging madre para maghiganti. Paano kaya isasakatuparan ni Angel ang mga plano niya?
Abangan ang kanyang kwento tuwing Lunes hanggang Biyernes, ‪9:40 ng umaga sa GMA Heart of Asia Mornings.



