SOCE ni Mar, 1 trak By Noel Abuel June 23, 2016
Hindi na inintay pa ng kampo ng dating Interior and Local Government Secretary at tumakbong pangulo sa nakalipas na eleksyon na si Mar Roxas ang itinakdang bagong deadline ng Commission on Elections (Comelec) para magsumite ng kanyang statement of contributions and expenditures (SOCE).
Ayon sa tagapagsalita ng Liberal Party (LP) na si Atty. Ibarra Gutierrez, umaabot sa 50 kahon ng dokumento ang dinala nila bilang supporting papers ng SOCE ni Roxas.
Umaabot umano sa P469 milyon ang natanggap na campaign contributions ng dating LP standard bearer na ang biggest donor ay ang sariling ina ni Mar na si Judy Araneta Roxas na nagbigay ng P110 milyon. Nakasaad umano sa nasabing SOCE ni Roxas na ang P18,037,139.01 na campaign funds ay nanggaling sa sariling bulsa nito habang ang P469,294,462.35 ay pawang mula sa mga kontribusyon.



