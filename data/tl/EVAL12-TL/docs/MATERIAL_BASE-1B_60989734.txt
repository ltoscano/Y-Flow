
23M pondo mula DA, binigay ayuda sa mga magsasaka ng OrMin

February 25, 2016

CALAPAN, Oriental Mindoro, Peb. 25 (PIA) – Aabot sa halagang P23 milyon ang tulong pinansyal mula sa Department of Agriculture (DA) ang maibababa sa lalawigan para sa mga magsasakang nasalanta ang kabuhayan nang nagdaang bagyo. Ito ang ibinalita kamakailan ni Provincial Agriculturist Christine Pine sa pagpupulong ng mga hepe ng tanggapan ng kapitolyo. "Mayroon tayong assurance mula sa DA na maibababa sa probinsya ang pondo. Kailangan lamang po ang pagsusumite ng proposal to avail the P23-M pondo para magtuluy-tuloy na po ang processing nito. Nakiusap po sa atin si DA Regional Executive Director Atty.

Cipriano G. Santiago sa ating finance group kung pwedeng ma-facilitate ang procurement process sa Pamahalaang Panlalawigan," pahayag ni Pine. Nasasaad sa Work and Financial Plan for Rehabilitation of Areas Affected by Typhoon Nona in Oriental Mindoro na nilagdaan ni Santiago ang nabanggit na pondo sa mga sumusunod na production support: Hybrid Vegetable Seed, P1,344,700; OPV Vegetable Seed, P2,655,300; Planting Material-Fruit Tree, P2.1 milyon; Urea Fertilizer, P3.9 milyon; at Cash for Work, P13 milyon. Sa pamamagitan ng patuloy na pakikipag-ugnayan pamahalaang lokal sa mga ahensya ng pamahalaang nasyunal, at sa suporta at tulong ng mga samahan at institusyon sa loob at labas ng bansa, unti-unti nang nakababangon ang mga mamamayang Mindoreño mula sa malawak na pinsalang idinulot ng Bagyong Nona sa mga bayan ng Oriental Mindoro -ang isa sa pinakamatitinding kalamidad na tumama sa lalawigan



