
Kailan mapapansin? By Andy Sevilla November 17, 2016 Napakasarap makita ang mga naglalakihang papremyo sa mga stakes races lalo pa’t meron kang mga panlabang kabayo.
Sa mga malalaking horse owners, “music to their ears” ang makarinig ng P1-million papremyo sa mga stakes races na puwede nilang salihan lalo’t malapit nang magtapos ang taong kasalukyan.
Nandyan kasi ang mga malalaking stakes races kung saan multi-milliong piso ang mga nakataya para sa mga mananalo.
Pero, paano kung maliit ka lang na horse owner ngayon?
Kung ikukumpara natin ang mga nasa listahan ng mga nangangabayo ngayon, mas nakararami ngayon ang mga kabayo ay marami na ang tatlo o apat. Yung iba naman na marami ang nasa kuwadra, mabibilang mo ang nagpapanalo. Karamihan pang-double-double, ika nga.
Sa mga masasabing maliliit na horse owners, isang pangarap ang magkaroon ng kabayong maisasali sa mga stakes races. Dahil bukod sa malalaki na ang papremyo, meron pang mga trophy na maiuuwi kapag nagpanalo ka.
Pero doon sa mga walang pang-stakes race na kabayo, tiyak na sa pang-double-double ang punta ng mga kabayo nila. Kapag sinuwerte, puwedeng magpanalo at makakuha ng maraming papremyo. Pag minalas naman, tiyak na magkakautang pa pati sa mga tauhan sa kuwadra.
Ganito ang kalakaran ngayon sa industriya na dapat na pagtuunan ng pansin at mabigyan ng pagkakataon ang mga maliliit na mga horse owners na makapantay doon sa malalaking horse owners.
Sabi nga ng maraming maliliit na horse owners, kailan daw sila pagtutuunan ng pansin sa industriyang ito na lalo pang bumababa ang revenues at kita nila sa pagdaan ng taon…..



