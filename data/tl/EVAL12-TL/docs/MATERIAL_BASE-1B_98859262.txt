THE SOURCE: Schooling, galit na galit sa bashers ni Yolly!
“Whoever said that should be shot!” -- Joseph
By Jojo Gabinete August 18, 2016 Lumabas ang tapang ni Joseph Schooling nang ipagtanggol nito si Yolanda Pascual aka Auntie Yolly, ang Filipina nanny na nag-alaga sa kanya mula noong isang taon gulang pa lamang siya.
Si Schooling ang Singaporean na nanalo ng gold medal sa 100 meter butterfly event ng Rio Olympics at tumalo sa great American swimmer na si Michael Phelps.
Sa exclusive interview ni Jessica kina Schooling at Auntie Yolly sa State of the Nation ng GMA News TV noong Martes nang gabi, walang takot na sinabi ng Olympic gold medalist na dapat barilin ang mga naninira sa kanyang yaya na itinuturing niya na pangalawang ina. Naging bayolente ang reaksyon ni Schooling dahil nadismaya siya sa masasakit na paratang ng netizens laban sa kanyang Auntie Yolly.
“It’s disappointing hearing all these accusations of her trying to ride me and trying to use my success, you know, to increase her popularity.
“I think whoever said that should be shot. That’s stupid. That really pissed me off. That’s not true at all,” ang walang kagatol-gatol at mala-President Rodrigo Duterte na pahayag ni Schooling sa live from Singapore video interview sa kanya ni Jessica.
Naging mahinahon naman si Auntie Yolly sa nakakagulat na statement ng kanyang alaga.
Aniya, “I can assure you like normal kids po sometimes playful and all that but he is a very good boy. Until now, he can do these things for me, to commend how hard I work for him, sacrifice and loved him, not just because of money or whatever but because I love him as my son.”
Tumagal ng walong minuto at limang segundo ang exclusive interview ni Jessica kina Schooling at Auntie Yolly kaya nalaman ng State of the Nation viewers na mula sa Cagayan Valley ang 56-year old Filipina nanny na business management undergraduate sa Pilipinas.
Hindi maikakaila na nasaktan si Auntie Yolly sa mga paratang na ginagamit niya ang popularidad ni Schooling para makilala rin siya.

Ipinaliwanag ni Auntie Yolly na sorpresa sa kanya noong nakaraang taon ang tribute na ibinigay ni Joseph at ng SingTel, ang telecommunications company sa Singapore.
“Joseph did that. Actually, that video that was done by Singtel was planned by Joseph and SingTel when they were asked, I think, whoever is the next person he’s planning to thank sa success po niya.
“Sorpresa po sa akin ‘yon. That was a big surprise for me and you can ask Joseph about that,” ang kuwento ni Auntie Yolly na hindi nakaligtaan na ipaalaala sa lahat na isang disente na propesyon ang pagiging katulong at yaya.
Iba na ang tono ng boses ni Schooling nang hingin ni Jessica ang mensahe niya para sa kanyang Filipino fans at supporters.
“I wanna thank all my supporters in the Philippines. I have nothing but respect for people from there. They’re really sweet and you know, Auntie Yolly is perfect representative of your country,” ang pasasalamat ni Schooling para sa mga Pilipino.



