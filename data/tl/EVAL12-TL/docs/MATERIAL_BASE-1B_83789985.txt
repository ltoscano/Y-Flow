YI JIANLIAN NABINGWIT NG LAKERS
By AFP August 25, 2016
Pumirma na si Yi Jianlian ng kontrata para maglaro sa Los Angeles Lakers sa NBA.
Kasama si Yi sa Chinese national team na nakipagbuno sa Rio Olympics at nag-average ng 20.4 points, 6.6 rebounds sa five games sa Rio.
Laban sa Team USA sa Rio, nagsalansan si Yi ng 25 points at six rebounds. “We’re excited to have a player of his worldwide accomplishments,” ani Lakers general manager Mitch Kupchak. “We look forward to bringing him to training camp and hopefully having him make an impact on our team.”
Isasahog si Yi sa dating astigin na team na nasa rebuilding process sapul nang mag-retiro pagkatapos ng nakaraang season si future Hall of Famer Kobe Bryant.
Bago pa ang coach nila, si Luke Walton na dating assistant ni Steve Kerr sa Golden State Warriors.
Ilang seasons na ring nasa kailaliman ng NBA ang Lakers, hindi makaahon.
Dating first round draft pick ng Milwaukee Bucks si Yi, 28, noong 2007, huling naglaro sa Dallas Mavericks noong 2012.
Sa nakalipas na apat na seasons, nakikipagbalyahan si Yi sa Chinese Basketball Association.
Nasa resume ni Yi ang tatlong gold medals sa FIBA Asia Championships (2015, 2011, 2005) at gold sa Asian Games (2006).



