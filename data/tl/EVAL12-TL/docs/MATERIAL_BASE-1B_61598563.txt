13-anyos pinakabatang may HIV By Betchai Julian October 1, 2016 Nasa edad 13 ang pinakabatang nahawaan ng human immunodeficiency virus (HIV).
Ito ang kinumpirma ni Gloria Serrano, nurse ng Reproductive Health and Wellness Center (RHWC), na nagsabing ang batang babae na taga-Baguio City ay ang pinakabata sa 1,661 person living with HIV sa Davao City.
Gayunman tumanggi nang magbigay pa ng dagdag na detalye ang City Information Office kung papaano nahawaan sa nasabing virus ang bata. Mula buwan ng Hunyo 2016, nakapagtala ang center ng 38 na mga bagong kaso sa HIV kung saan 34 nito ang mga lalaki samantalang apat ang mga babae.
Kabuuang 1,661 HIV cases ang naitala ng center mula 1984 kung saan 771 nito ay edad 25 hanggang 34-anyos, 663 ang edad 15 at 24-anyos, 193 ang edad 35 at 49-anyos, habang 52 ang 50-anyos pataas at dalawa ang 15-anyos pababa.



