Showbiz peeps, kinuyog si Mercedes sa pambabastos kay Mother Lily!
By Rose Garcia November 27, 2016
Star maker talaga si Mother Lily Monteverde ng Regal Films, hindi na kinukuwestiyon ang mga artistang napasikat niya sa loob ng ilang dekada at hanggang ngayon, ginagawa pa rin niya.
Ang bago niyang pinapasikat, ang indie actress na si Mercedes Cabral. Hindi namin kinakaya na ‘da hu?’ pa rin ang tingin sa kanya ng karamihan, even from the industry kahit napakarami na niyang indie films na ginawa at may ilang beses na ngang naghubad.
Ang narinig naming hirit ng ilan, “sino ba ‘yun?” nang mapag-usapan ang pagmumura nito sa Regal Matriarch at sabihan ng ‘Fucking Idiot’ sa kanyang Facebook post dahil sa naging pahayag ni Mother hinggil sa hindi pagkakasama ng Mano Po 7 Chinoy sa MMFF at sa halip ay mga indie films ang nakapasok. Yes, Mother Lily may not be a perfect producer, pero sa pagkakataong ito, sorry na lang ang indie actress dahil wala ni isa kaming nakausap at narinig na kumampi sa kanya o naintindihan ang pagpa-fucking idiot niya na kung edad na lang ang pag-uusapan, she should have shown some respect, kahit hindi na ang pagiging institusyon na ni Mother Lily sa showbiz.
Sinubukan naming tingnan ang Facebook account ni Mercedes, wala na ang naturang post kaya totoo ngang dinilete na raw nito. May ilang ‘F’ word pa rin siyang post kaya baka naman sanay talaga siyang mag-post ng may pagmumura.
Anyway, nakita rin namin ang paglalabas ng reaksyon ng mga taga-showbiz, mula sa mga reporters, directors, mga artista, managers at iba pang staff ng mga TV stations, sa pagsuporta nila kay Mother Lily.
Respeto ang hiling nilang lahat na siyang karapat-dapat daw na ibigay nga sa isang tulad ni Mother Lily!



