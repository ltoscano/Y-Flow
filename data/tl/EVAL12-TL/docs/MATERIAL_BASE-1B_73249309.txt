KOKO, BAGONG SENATE PRESIDENT By Dindo Matining June 9, 2016
Si Senador Aquilino “Koko” Pimentel III ang susunod na Senate President sa nalalapit na 17th Congress.
Ito ang inihayag kahapon ni kasalukuyang Senate President Franklin Drilon matapos makabuo ng alyansa ang mga senador na kabilang sa Liberal Party (LP), PDP-Laban, Nationalist People’s Coalition (NPC) at iba pang grupo.
“Last night, we met and had that agreement. The president of the incoming Senate will be Koko Pimentel III,” pahayag ni Drilon sa isang forum kahapon sa Maynila. Si Drilon ang magiging Senate President Pro Tempore at Majoriy Leader naman si Senador Vicente Sotto.
“I will be the Senate President Pro Tempore and (Senator Vicente) Tito Sotto will be the Majority Leader,” sabi pa ni Drilon, ang vice-chairman ng LP.
Ayon kay Drilon, suportado ng may 16 hanggang 17 senador si Pimentel, ang presidente ng PDP-Laban na pinamumunuan ni President-elect Rodrigo Duterte.
“We maintain the independence of the Senate but at the same time we will support in general the legislative agenda of President Duterte,” sabi nito.
“We have agreed that Koko Pimentel is our next president, the only PDP-Laban in the Senate but has the support of both my group and Tito Sotto’s group,” sambit pa nito.
Sabi pa ni Drilon, nagdesisyon silang suportahan si Pimentel para magkaroon ng ‘stability’ sa liderato ng Senado.
Kinumpirma naman ni Pimentel ang kasunduan at sa katunaya’y pupunta siya sa Davao para impormahan si Duterte sa bagong kaganapang ito.

Umaasa si Pimentel na makukuha niya ang suporta ng 22 sa kanyang mga kasama para sa kanyang pagtakbo sa Senate presidency.
Ito’y maliban kina Sens. Francis ‘Chiz’ Escudero at Antonio Trillanes na nagdesisyong maging kabilang sa minorya sa Senado.
Kahapon, kinumpirma ni Pimentel na 17 senador ang nagpahayag ng kanilang suporta sa kanya habang hinikayat pa sina Sen. Alan Peter Cayetano at apat na iba na sumama sa bagong majority bloc na kinabibilangan nina Sens.

Cynthia Villar, Joseph Victor “JV” Ejercito, at bagong halal na sina Senador Miguel Zubiri at Richard Gordon.



