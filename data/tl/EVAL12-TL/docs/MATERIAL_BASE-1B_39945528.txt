I KNOW BETTER: Ai Ai, hirap na hirap magpaka-POKPOK!
By Jun Nardo June 22, 2016 Pinahirapan ni Direk Louie Ignacio si Ai Ai delas Alas sa pagsalang niya sa unang shooting niya sa indie movie na Area nu’ng Lunes. Pokpok na laos ang role ng Comedy Queen sa pangalawang sabak niya sa paggawa ng indie film.
“Ang hirap ng eksena but I hope nabigyan ko ng hustisya ang eksena na ‘yun…Sana manood kayo nito…Maraming eksenang ikakagulat n’yo na ngayon ko lang ginawa sa buong buhay ko hehe…Thank you Direk Louie Ignacio. Pinahirapan mo ako. Ha!

Ha!” caption ni Ai Ai habang kasama ang buong cast sa picture na pinost niya sa kanyang Instagram account.
Isang lugar sa Pampanga ang tinawag noon na Area.

Ito ang puntahan ng mga tagaroon at ilang banyaga upang maghanap ng panandaliang ligaya. Isasabuhay ni Ai Ai ang kuwento ng isang babae roon na para mabuhay ang pamilya eh, nagpapagamit sa mga customer, pera man o kasangkapan sa bahay ang bayad sa kanya.
Kasama ni Ai Ai sa indie film na ito ang anak na si Sancho delas Alas, si Allen Dizon at iba pa. Komo indie, ilang shooting days lang ang nakalaan para matapos ito.
Bukod dito, tuloy pa rin si Ai Ai sa shooting ng Regal movie niyang Our Mighty Yaya at dalawang GMA shows na Sunday Pinasaya at Hay, Bahay na nagsimula last Sunday.
Rocco, binigyan ng tips ni Conan Stevens sa bakbakan!
Humingi ng tips si Rocco Nacino sa Game of Thrones actor na si Conan Stevens nang bumisita ito sa set ng Encantadia.

Naging bahagi rin kasi ng katatapos na Toycon2016 ang Hollywood star kaya dumating siya sa bansa. Dinaluhan din ang event ng artista ng GMA telefantasya.
“We got tips. We were able to talk to him during his visit sa set,” pahayag ni Rocco.
Medieval fighting daw kasi ang action scenes nila sa telefantasya.
“We’re exchanging experiences on fighting and very warm and accommodating to share. He’s really a nice guy,” saad pa ng Kapuso actor.

All set na ang pinakamalaking telefantasya sa telebisyon ngayong August na isa sa handog ng GMA Network sa 66th anniversary nito ngayong taon.
Neri Naig, join na rin sa buntis photo!
Gumaya na rin si Neri Naig, asawa ng bokalista ng Parokya ni Edgar na si Chito Miranda, Jr., nang magpakuha ng picture na buntis. Second baby na nila ito ni Chito dahil nakunan siya sa una niyang pagbubuntis.
“Yey!!! Magce-celebrate na rin ako ng Father’s Day!” caption ni Chito.
Pero hindi gaya ng ilang celebs na buntis na todo ang pagpapakita ng baby bumps nila, full shot ang kuha ni Chito kay Neri at silhouette ang dating ng litrato. Sa credits ng picture, ang name ni Chito ang nakalagay na kumuha, si @therealangelocsin ang nag-edit at inaprubahan naman ni @bubblesparaiso.
Ilan sa aktres nating nagpakuha ng buntis at inilantad nila sa kanilang social media accounts ay sina Marian Rivera at Beauty Gonzales.



