PRANGKAHAN: Mahirap paniwalaan ang panalo ng ibang senador
By Ellen Tordesillas July 20, 2016 Sa pagbubukas ng pang-17 Kongreso sa July 25, maraming bagong mukha pareho sa Senado at sa House of Representatives.
(Ipaalam ni Pangulong Rodrigo Duterte ang kalagayan ng bansa sa kanyang State-of-the-Nation Address o SONA sa harap ng mga senador at kongresista.)
Ang 24 na senador ngayon ay sina Sonny Angara, Laban ng Demokratikong Pilipino; Bam Aquino, Liberal Party; Nancy Binay, United Nationalist Alliance; UNA; Alan Peter Cayetano, Nacionalista Party; Leila de Lima, LP; Franklin Drilon, LP; JV Ejercito, Partido ng Masang Pilipino; Francis Escudero, Independent; Win Gatchalian, Nationalist People’s Coalition; Richard J. Gordon, Ind.; Gringo Honasan, UNA; Risa Hontiveros, Akbayan;
Panfilo Lacson, Ind., Loren Legarda, NPC; Manny Pacquiao, UNA; Francis Pangilinan, LP; Aquilino Pimentel III, PDP-Laban; Grace Poe, Ind.;
Ralph Recto, LP; Tito Sotto, NPC; Antonio Trillanes IV, NP; Joel Villanueva, LP; Cynthia Villar, NP; at Juan Miguel Zubiri, Ind.
May mga personalidad rin na hahanap-hanapin ng publiko na wala ngayon sa Senado katulad nina Serge Osmeña at Teofisto Guingona III.
Sina Osmeña at Guingona ay nasa 16th na Kongreso at kasama sila sa Tuwid na Daan na tiket ng Administrasyong Aquino na pinangungunahan ng kandidato para sa presidente na si Mar Roxas.
Sayang ngunit hindi marami ang nagulat na hindi nanalo si Guingona dahil sa mga survey noong kampanya, namimiligro na talaga siya.
Ang nakakagulat ay ang hindi pagpasok ni Osmeña. Dahil anim na araw bago mag-eleksyon pang-anim si Osmeña sa survey ng Social Weather Station.

Alam naming iba ang survey, iba ang botohan na talaga. Ngunit ang mga matino at maayos na survey ay nagsasalamin ng pulso ng taumbayan.
Hindi lang ang pagkawala ni Osmeña sa Magic 12 ang nakapagtataka. ‘Yung sobrang taas ng mga baguhan katulad nina Joel Villanueva at Win Gatchalian.
Itong mahirap paniwalaan na resulta ng eleksyon sa mga senador ay taliwas sa paniwala natin na wala nang dayaan sa automated na eleksyon. ‘Di ba dati, sabi nanalo ka sa eleksyon pero natalo sa bilangan.
Sa Presidente, walang dudang panalo si Rodrigo Duterte.
Sa Bise Presidente, may protesta si Ferdinand “Bongbong” Marcos. Masyado kasing dikit ang laban sa Bise Presidente. Mga 260,000 lang ang lamang ng nanalong kandidato ng Liberal Party na si Leni Robredo.
Mabuti na ‘yang nagprotesta si Marcos Jr. para malaman talaga ng publiko kung kaya pa rin ang dayaan sa automated na eleksyon.
Mula nang maging computerized na ang eleksyon noong 2010, vote buying ang naging garapal.
Ngunit malakas pa rin ang usap-usapan na pwedeng magkaroon ng hocus-pocus kapag magbayad ka ng malaki sa Comelec. Daan-daang milyon ang pinag-usapan. Sa SD card daw niyayari.
Pinag-aralan ng husto ng Reform Philippines Coalition ang resulta ng mga boto ng senador noong nakaraang eleksyon at lalong nakakapagtaka ang nakita.

Nakakabahala.



