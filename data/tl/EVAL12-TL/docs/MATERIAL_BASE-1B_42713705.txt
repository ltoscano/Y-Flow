MAGKAIBA SINA PNOY AT GLORIA AT LATE NA KALTAS SA SSS

BIBIGYANG-DAAN muli ng Lily’s Files ang ilan sa tambak na mga text messages at nag-email ng kanilang mga reklamo at hinaing tungkol sa kanilang mga employer o lugar ngunit tulad ng dati ay hindi na po natin babanggitin dito ang kanilang mga pangalan at cellphone number para na rin po sa kanilang kahilingan at proteksyon.
Kung anoman ang mailalathala ng pahayagang REMATE, iyon po ang mga nakasaad sa kanilang mga padalang text message at email sa Lily’s Files column natin at wala po akong babaguhin o papalitang mga salita.
MAGANDANG araw po, Lily’s Files. Paano po ba mapapansin ni Mayor Joseph Estrada ang hinaing naming mga maliliit na vendor dito sa Divisoria kung hindi naman siya bumababa?
Sabi niya noong kampanya, luluwag at gaganda ang magiging kita naming mga vendor pero ang nangyayari po sa ngayon ay sobrang pahirap ang ginagawa sa amin ng mga collector ng Manila City Hall at Manila Police District (MPD).
Nagtataka po kaming mga vendor kung ano talaga ang papel ni Mayor Erap sa Maynila. Sa pakiwari po kasi namin lumalabas na si Vice Mayor Isko Moreno ang Mayor ng Manila dahil parang siya ang nasusunod. Maraming salamat po.
GOOD day po. Kamakailan lang ay nabalita na magkakaroon tayo ng krisis sa kuryente ngayong darating na 2015 at ngayon naman ay binabalita na magkakaroon ng krisis sa tubig ngayong 2015.
Ano na po ba ang nangyayari sa ating gobyerno?
Sabi nila noon, si PGMA ang pinakawalang kuwentang Presidente. Eh, hindi po yata, kasi noong panahon ni PGMA kahit papaano ay hindi kami nawawalan ng pera. Pero ngayong ang Pangulo ay si Noynoy na, parang naghihikahos na kami gayong tumaas naman ang suweldo naming mag-asawa.
Magandang araw po, Ma’am Lily. Ma’am, ask ko lang po sana kung pwede po bang mag-file ng kaso sa DOLE ‘pag pinag-iinitan ka ng mismong may-ari ng kompanyang iyong pinagtatrabahuan kahit sumusunod ka naman sa policy ng kompanya?
Grabe po kasi rito sa opisina namin. Kahit personal na buhay na po sinisilip pa. Sa tingin po kaya ninyo ay may laban ako?
GOOD pm po. Isa po akong OIC sa branch ng boss ko sa Rizal. Ask ko lang po about sa SSS ko. 2004 pa ako nag-start pumasok at hanggang June 15, 2014 po ako sa company pero nag-start lang pong magkaltas ang company ko noong August 2008 to 2014. Pwede po ba akong mag-file ng complaint doon sa past 4 years na walang hulog? Salamat.

FILES/Lily Reyes



