RC COLA-ARMY, PETRON AAKBAY SA LIDER By Robin Mendoza June 25, 2016
Muling makikipagdigma ang RC Cola Army at defending champion Petron sa magkahiwalay na kalaban para makisosyo sa maagang liderato ng Philippine Super Liga All Filipino Conference sa The Arena sa San Juan ngayon.
Magtatapat ang Lady Troopers at Cignal sa alas-sais ng gabi kasunod ng salpukan ng Tri Activ Spikers at Generika sa alas-kuwatro ng hapon. Kapwa may tangan na 1-0 win-loss record ang Army at Petron.
Kahit na nawala na ang mga bigating players na sina Dindin Manabat, Fille Cayetano, Rachel Anne Daquis and Aby Marano, nanatiling deadly ang Petron dahil sa pagdating nina Far Eastern U stalwarts Bernadeth Pons at Remy Palma, CJ Rosario, Bang Pineda at veteran Aiza Maizo-Pontillas.
Pero hindi naman magpapakabog ang mga bata ni Francis Vicente na sina Chloe Cortez, Shaya Adorador, Gen Casugod at Wensh Tiu kasama na ang beteranong setter na si Rubie de Leon.
Tabla ang talaan ng Life Savers matapos nilang manalo sa Standard Insurance Navy ay ‘di sila nakaporma sa Foton, 11-25, 25-22, 24-26, 21-25, noong Huwebes.
“I love the intensity and energy of the team,” saad ni Vicente.
“They are young, hungry and aggressive. We just have to stay together and continue our fighting stance. This is a good start,” dagdag niya.
Samantala, magiging mainit din ang harapan nc RC Cola Army at Cignal.

Galing sa straight-set na panalo ang Lady Troopers sa Amy’s at ang HD Spikers naman ay susubukang makabawi sa talo nito sa F2 Logistics.
“We have to switch our game a notch higher,” saad ni Reyes na aasa sa beteranong setter Tina Salak at sa mga hard-hitting spikers na sina Honey Royse Tubino, Jovelyn Gonzaga at Daquis.
“I’m not satisfied with how we performed against Amy’s. I feel that we still have something to show. Cignal is such a dangerous team.

We have to be careful,” dagdag niya.



