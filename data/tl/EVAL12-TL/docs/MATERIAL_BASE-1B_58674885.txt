
Mga pulis sa Nueva Vizcaya, sasalang sa Performance Governance System assessment,evaluation

February 10, 2016 Ben Moses Ebreo

BAYOMBONG, Nueva Vizcaya, Feb. 10 (PIA) â€“ Sasalang sa isang assessment at evaluation ang mga pulis ng 15 na bayan sa lalawigan hinggil sa ipinapatupad nitong Performance Governance System (PGS). Ani Police Senior Supt. Leumar Abugan, officer-in-charge ng Police Provincial Office (PPO), ito ay bahagi ng kanilang PGS compliance stage upang mabigyan ng certification ito sa nasabing estado. Ito ay isasagawa sa February 15 sa PPO kung saan ito ay matutunghayan ng mga miyembro ng PNP - Provincial Advisory Council (PAC). Ani Abugan, ang PPO ay pumasa na sa compliance stage at tinanggap nito ang compliance seal noong December 14 sa Camp Marcelo Adduru, Tuguegarao City. Ang PGS ay alinsunod sa ipinapatupad na PATROL PLAN 2030 ng PNP sa bansa. (ALM/BME/PIA 2-Nueva Vizcaya)



