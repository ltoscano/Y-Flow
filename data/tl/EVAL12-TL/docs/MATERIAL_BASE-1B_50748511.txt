
Gatas pampalakas ng palo ni Javen Sabas
By Elech Dawa June 4, 2016480 Share on Facebook Tweet on Twitter  Maraming nais kumuha kay Javen Sabas, pero dahil sa pagmamahal sa kanyang alma mater, hindi siya maka-oo o hindi niya matanggap ang alok ng ibang paaralan.
Matikas na open spiker si 5-foot-5 Javen, kaya naman maraming interesadong makuha ang kanyang serbisyo, subalit ayaw nitong iwanan ang kanyang eskwelahang pinaglalaruan.
“Hindi ko maiwan ang school ko kasi diyan ako nagsimula maglaro at maganda ang aming samahan,” naka ngiting sambit ni Sabas, na inidolo si dating De La Salle Lady Spiker star Ara Galang. Second year College sa Polytechnic University of the Philippines sa pasukan ang 17-anyos na si Sabas at maglalaro pa rin siya dito bilang open spiker.
“Kung aral lang okey na rito sa PUP maganda ang turo dito, pero kung gusto mo talagang mas lalong madagdagan ‘yung skills mo sa volleyball siyempre iba na ‘yung naglalaro sa UAAP or NCAA ang school mo,” ani Sabas.
Nagsimulang maglaro ng volleyball si Javen noong high school, hinikayat lang siya ng kanyang Nanay at mabilis naman siyang nahasa kaya naging varsity agad sa kolehiyo.
Inamin ni Sabas na Basketball ang napupusuan niyang sport at nangarap maging player ang mahiyain kung minsan at nagiging kalog kapag kasama ang mga kaibigan.
Huwag lang makakapanood ng mga love story movies dahil lalabas ang kanyang pagiging iyakin.
Nasilayan ang lakas ng hataw ni Sabas sa katatapos na Beach Volleyball Republic ng makipagtambalan kay Rhea Fermilan, hindi man kinatigan ng suwerte ay nakipagsabayan naman sila sa mga beterano.
“First time ko naglaro ng beach volleyball, kinaya ko ‘yung init pero tinamaan kasi ako sa bandang tiyan kaya medyo kinapos,” wika ni Sabas na mahilig kumain ng kalamares at sea foods.

Bukod sa training, isa sa mga nagpapalakas ng kanyang palo ay ang pag-inom ng sterilized milk.
Kaya sa mga gustong tumibay ang palo at maging maganda tulad ni Javen ay uminom lang ng gatas.



