Push Mo Toh!: Sofia Romualdez pinahanga ang mga kababayan!
By Glenn Regondola June 30, 2016 Pinahanga ng panganay na anak ni Tacloban City Mayor Cristina Gonzales-Romualdez na si Sofia Romualdez ang kanilang mga kababayan nang maging special guest ito sa Sangyawan Music Festival na ginanap sa Balyuan, Tacloban City noong isang gabi, June 28.
Bukod sa ganda, very professional na ang dating ng boses nito nang kantahin nito ang mga pinasikat na kanta ng international singers na sina Taylor Swift at Adelle.
Sa una ay tahimik na nakikinig ang audience pero nang matapos na niya ang kanyang performance ay masigabong palakpakan ang kanyang tinanggap. Nagsisigawan pa nga ang mga tao nang ‘More, more, more’. Hindi na napagbigyan ito ni Sofia dahil sasalang na ang RockSteddy band, pero kitang-kita ang kasiyahan sa mukha nito dahil sa naging reaksiyon sa kanya.
Maging kami nga ay napahanga rin niya kasama ang ilang press people na nanood dahil hindi namin akalain na ganun kalinis ang kanyang boses. Kahit halatang bagets pa siya na wala pa namang pinagdaanang matitinding problema sa buhay, pero captured na captured na niya ang tamang emosyon sa kanyang mga kinanta.
Maging ang kanyang ina ay halata ang pagiging proud mom sa kanyang anak.
Kahit nasa tabi lang siya na nanonood kasama ang asawang si Congressman Alfred Romualdez ay napapapalakpak ito na parang isang avid fan.
Ang Sangyawan Music Festival ay bahagi ng month-long celebration ng Sangyaw Festival kung saan ang mga tao ay nag-iipon para kumain, uminom, manood ng concert para mag-enjoy, umulan man o umaraw.



