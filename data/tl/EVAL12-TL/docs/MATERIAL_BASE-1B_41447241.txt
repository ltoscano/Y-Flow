VP Leni tuloy ang kayod, adbokasiya By Boyet Jadulco June 13, 2016
Kahit walang posisyon sa gabinete ni incoming President Rodrigo Duterte, maisusulong pa rin ni Vice President-elect Leni Robredo ang kanyang mga adbokasya.
Isiniwalat ng tagapagsalita ni Robredo na si Georgina Hernandez na tatapikin ng Bise Presidente ang partisipasyon ng pribadong sektor upang magkaroon ng katuparan ang ipinangako niya sa taumbayan bago ito nahalal sa puwesto.
Ginawang halimbawa ni Hernandez ang post-Yolanda rehabilitation program ng Lopez Group of Companies kung saan nakapagtayo sila ng 150 silid-aralan sa 11 lalawigan at naigapang ang pag-aaral ng 1,000 scholar sa short-term construction courses.

Ngayon pa lang, marami na umanong pribadong sektor ang nangako na susuportahan ang anti-poverty program ni Robredo.



