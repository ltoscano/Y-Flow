HINDI MAKATARUNGANG PARUSAHAN ANG BUONG BANSA DAHIL SA IISANG TAO

NOONG Pebrero 5, 2014, nagsimula na ang pagkansela ng visa free-travel ng mga Filipino na naghahawak ng diplomatic at official passport. Bilang resulta ng political tensions na may kinalaman sa Manila bus hostage crisis, ay isang hindi magandang development sa matagal nang hindi pa napagkakaunawaang issue sa pagitan ng Hong Kong at ng Pilipinas. Subalit, ang mga regular na passport holders ay hindi naman apektado sa naturang mga pangyayari sa ngayon, subalit mayroong plano na palawakin ang parehong tuntunin sa mga ordinaryong manlalakbay.
Bilang tugon sa naging desisyon ng Hong Kong authorities, si Dr. James G. Dy ay nagpahayag ng kanyang apela sa Hong Kong government na huwag idamay ang mga regular travelers na nagtutungo sa Hong Kong sa kanilang proposed future sanction, lalo na ‘yung mga naglalakbay dahil sa business at leisure, kasama ang mga Overseas Foreign Workers (OFW). Niliwanag ni Dr. Dy na ang mga bagay na iyon ay hindi makatarungan, na parusahan ang buong bansa, dahil lamang sa pagkakamali ng iisang tao.
Idinagdag pa ni Dr. Dy, hindi maganda ang idudulot ng “pagkansela ng visa free-travel” dahil lalo lamang magpapalala sa sitwasyon sa pagitan ng dalawang bansa, kaya siya ay nananawagan sa Hong Kong.
Ang payo ni Dr. Dy kay Leung Chun-ying, “maging maingat sa mga desisyon, at ikonsidera ang sitwasyon ng mga inosenteng tao na hindi naman kasangkot, sa kasalukuyang pangyayari nang hindi pagkakaunawaan”.
Dr. James G. Dy, ang kumatawan sa Filipino-Chinese General Chamber of Commerce, Inc., (FCGCCI), ang pinakamatandang Filipino-Chinese Chamber of Commerce sa Pilipinas na itinatag noong 1904, at ang pinakamatagal nang charitable association, ang Charitable Association, Inc., (itinatag noong 1877), na siyang nagmamay-ari at nagpapatakbo ng Chinese General Hospital & Medical Center at iba pang charitable institutions.



