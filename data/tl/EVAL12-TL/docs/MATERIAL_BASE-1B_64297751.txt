
Makasaysayang daan papuntang Kamistisuhan District sa lungsod ng Malolos, sesementuhin na

May 23, 2016 Shane F. Velasco

LUNGSOD NG MALOLOS, Mayo 23 (PIA) -- Makakatikim na ng bagong semento ang ngayoâ€™y bukul-bukol na kalsada patungo sa makasaysayang Kamistisuhan District ng Malolos. Ayon kay Benedict Matawaran ng Department of Public Works and Highways First Engineering District, sinimulan na ang pagbabakbak sa lumang aspalto sa nasabing kalsada mula Canalate hanggang sa may Emilio Jacinto street o malapit sa City Hall. Humigit kumulang 15 milyong piso ang inilaan para sa proyekto na taong 1998 pa nang hilingin itong isailalim sa rehabilitasyon. Isa itong provincial road ngunit DPWH na ang umako sa obligasyon na isaayos ito. Matatagpuan rito ang mga lumang bahay na naging tanggapan ng mga ahensyang naitatag nang maging Republika ang Pilipinas. (CLJD /SFV-PIA 3)



