4 TEAMS LABU-LABO SA SEMIS By Ramil Cruz July 9, Labu-labo ang world No. 5 France Les Bleus at No. 8 Turkey 12 Dev Adam, at ang no. 21 New Zealand Tall Blacks at no. 6 Canada The Road Warriors sa 2016 FIBA ( International Basketball Federation) Olympic Qualifying Tournament crossover semifinals sa MOA Arena sa Pasay.
Na-sweep ng Frenchmen ang Group B preliminary kontra No. 28 Gilas Pilipinas (0-2) 93-84 at New Zealand (1-1) 66-59 upang maitakda ang 6:30 p.m. Final Four game sa Group A No. 2 Turkish (1-1) na 68-62 winner sa No. 31 Senegal tapos ng 77-69 upset loss sa Canadians. Nine o’clock ang duwelo ng Group A topnotcher Canadians (2-0) na wagi rin sa Senegalese, 58-55, at Kiwis ang sumipa naman sa Filipinos sa second semis berth via 89-80 decision sa six-nation, five-day cagefest.
Ang mga winners sa pares ng sultada ang magtutuos sa championship at slot para sa 31st Summer Olympic Games 2016 sa nalalapit na Agosto 5-21 sa Rio de Janairo, Brazil. Samantala, handang-handa na umanong sumabak sa kanyang debut game si Nicolas Batum sa pagharap ng France sa Turkey. Excited na raw ang player, na nahuli ng dating para samahan ang kanyang koponan dahil tinapos muna nito ang negosasyon sa kanyang kontrata sa NBA.
“I can’t wait to play basketball as I’ve been practicing the last two to three weeks,” wika ni Batum.



