Paglangoy sa basura ni Jose, bentang-benta sa YouTube!
By Ruel Mendoza June 19, 2016 Patok online ang naging episode ng Eat Bulaga nito lamang Martes, June 14, kung saan aksidenteng nahulog sa estero o ilog ba `yon ang Dabarkad na si Jose Manalo. Hindi magkamayaw ang mga Kapuso sa kakatawa sa nangyari kay Jose na ikinabigla hindi lamang ng mga manonood, kundi pati na rin ng mga hosts ng longest running noontime show ng bansa.
Eh sa totoo lang, puno ng basura `yon at kitang-kita naman `yon sa TV screen, ha! Na halos kasabay ni Jose ang mga basura sa paglangoy niya.
As of writing, umabot na sa mahigit 569,062 views sa YouTube ang naturang video ni Jose sa loob lamang ng dalawang araw. Malapit na rin ipalabas ang bagong sitcom na kinabibilangan nina Bossing Vic Sotto, Jose Manalo at Wally Bayola na Hay, Bahay! sa darating na June 19, pagkatapos ng 24Oras Weekend.



