Lady Warriors sumeguro ng semis playoff
By Elech Dawa October 25, 2016
Nakasiguro ng playoff sa semifinals ang Pocari Sweat matapos dikdikin sa tatlong sets ang Laoag, 25-13, 25-20, 26-24, kahapon sa Shakeyâ€™s V-League Reinforced Conference sa PhilSports Arena.
Nagtulong sina American reinforcement Bre Mackie at locals Myla Pablo at Michele Gumabao para ipinta ang 4-1 card ng Lady Warriors at masolo ang segundo puwesto sa team standings.

Ipinaramdam ng SVL Open Conference champion Pocari Sweat champion ang kanilang lakas sa third set nang habulin nila ang 18-24 abante ng Power Smashers at manalo pa sa nasabing set.
Nagtulong sa depensa para sa Pocari Sweat sina American middle blocker Andrea Kacsits at Desiree Dadang para pahirapan ang opensa ng Laoag stars Jorelle Singh at Grethcel Soltones.
Tumikada si Mackie ng 21 points kasama ang 16 kills at dalawang service aces habang ang kapwa hugot na si Kacsits ay may pitong puntos.
May anim na puntos si Elaine Kasilag habang tig limang puntos ang inambag nina Dadang at Pablo.
Lumagpak ang Laoag sa 2-4 card at nasa bingit na sila sa maagang bakasyon sa season-ending conference.
Kumana sina Soltones at Singh 10 at nine markers ayon sa pagkakasunod.



