DeRozan, Mozgov may bagong deal July 2, 2016
Tinanggap na ni free agent DeMar DeRozan ang five-year, US$139 million-plus deal sa Toronto Raptors, ayon sa source ng The Vertical.
Hindi kasama sa deal ang ‘player option’, ayon sa source.
Si DeRozan ay may best pro season nitong 2015-16 — may average 23.5 points, 4.5 rebounds at four assists sa 78 games. Umentra siya sa free agency na hangad na muling makapirma sa Toronto matapos niyang tulungan ang team na maging kontender.
Narating ng Toronto ang Eastern Conference finals nitong katatapos na season, natalo sa six games sa eventual champion Cleveland Cavaliers.
Opisyal na makakapirma sa kontrata si DeRozan sa pagtatapos ng NBA’s free-agent moratorium sa Hulyo 7.
Samantala, si free-agent center Tomofey Mozgov ay sinasabing pumayag na rin sa four-year US$64 million deal sa Los Angeles Lakers, ayon kay Andy Miller, agent ng player.
Ang 7-foot-1 Russian ay may average 6.3 points, 4.4 rebounds at 17.4 minutes sa 76 regular-season games sa NBA champion Cleveland sa nakalipas na season, pero nag-average lang siya ng 5.8 minutes sa playoffs.



