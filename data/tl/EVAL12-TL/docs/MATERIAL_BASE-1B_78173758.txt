
SINO-SINO BA ANG MGA MAGNANAKAW

“Hindi kami nagnakaw at hindi kami magnanakaw,” sabi ni Pangulong Noynoy Aquino.
Eh, sino ba ang magnanakaw? Walang binanggit si Pangulo kung sino ang nagnakaw at sino ang magnanakaw.
Ang pula ko lang sa ating Ginoong Pangulo ay bakit ayaw niyang sabihin kung sino ang nagnakaw at sino ang magnanakaw.
Pero sinabi niya kung sino ang hindi nagnakaw at sino ang hindi magnanakaw.
Sila ang mga taong appointed ni Pangulo, “mga taong may paninindigang tuparin ang kanilang mga sinumpaang tungkulin.”
Wala tayong duda sa ating Ombudsman. “Di po ba’t ang itinalaga nating liderato ng Commission on Audit ang sumuyod sa mga dokumento, kaya’t natuklasan ang mga pang-aabuso sa PDAF (Priority Development Assistance Fund)? ‘Di ba’t nakaaasa tayo ngayon sa patas at makatarungang imbestigasyon, dahil katuwang sa tuwid na daan ang Ombudsman na atin ding itinalaga?
Eh, sino ba ang may mga kaso ngayon sa Ombudsman?
Si Senate President Franklin Drilon ay may hinaharap din na kaso sa Ombudsman.
Kamakailan ay nag-file si Congressman Augusto Syjuco Jr. ng P65-million plunder case laban kay Drilon.
Si Syjuco naman ay under bail sa kasong graft na hinaharap niya noong siya ang bosing ng Technical Education and Skills Development Authority (Tesda).
May kaso rin si Budget Secretary Butch Abad, pati na rin si Finance Secretary Cesar Purisima.
Ayon sa complaint sa Ombudsman ni Felicito Mejorado, “…for violating Republic Act No.3019 .” Ito ay tungkol sa P4 billion oil smuggling sa Aduana.
At may kaso rin si Agriculture Secretary Proceso Alcala sa Obudsman. Si Alcala ay iniimbestigahan dahil sa alleged fraudulent disbursement ng P3.5 million in pork barrel funds intended for farmers during his term as congressman of the second district of Quezon from 2007 to 2010.
Lahat ng mga magnanakaw ay dapat nang ipakulong, kabarkada man ni Noynoy Aquino o hindi.



