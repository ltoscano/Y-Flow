Nueva Vizcaya solid waste mgt board, isinusulong ang batas laban sa plastic use

April 28, 2016 Ben Moses Ebreo

BAYOMBONG, Nueva Vizcaya, April 27(PIA) â€“ Isinusulong nan g Provincial Solid Waste Management Board (PSWMB) ang pagsasagawa ng isang ordinansa upang maregulate ang paggmit ng plastic sa lalawigan. Ani Forester Delia Agunoy, provincial Solid Waste Management Program (SWMP) coordinator, nakikipag-ugnayan na sila sa mga mambabatas ng provincial board upang tuluyang maisulong ang nasabing ordinansa. Ang plastic use ban ordinance ay inaasahang magbababa ng non-biodegradable waste materials sa lalawigan na siyang nakakalat sa mga daan, ilog at patubig para sa mga bukid. Dagdag ni Agunoy na isa ito sa mga priority ng SWMP upang maibsan ang bigat na dala ng kapaligiran at kalikasan dahil sa paggamit ng mga non-biodegrable materials. Kung maaaprubahan, magkakaroon ng alternative bags ang mga mamimili sa mga palengke, department stores at maliliit na pamilihan sa kanilang komunidad. Layunin din ng plastic us ban ordinance na pananagutin ang mga mamamayan na lalabag sa nasabing ordinansa, pahayag ni Agunoy. (ALM/BME/PIA 2-Nueva Vizcaya)



