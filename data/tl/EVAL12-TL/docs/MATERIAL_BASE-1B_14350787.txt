SAROBABAY1

- Maka alokaloka eo ambody hazo, ve, Ranona ô?

-??? Itony koa manaitra2 manapaka "revy"!3

- Ka "revy" inona, hono, no mba revirevin-dRanona4 ao anatin'ity andro mafana be toy izao e!

- Mba mandrevy izay fomba ho enti-mamonjy ireto vahoaka ireto amin'izao hafanana mahasempotra izao e!

- Vahoaka vonjena ahoana moa?

- Mandrevirevy ny hoe: "raha mba izaho, hono, no Filoham-pirenena" e!

- Dia ahoana raha ianao no Filoham-pirenena?

- Dia hiteny ho an'ny vahoakako aho.

- Ka momba ny inona, hono, izato kabary atolotry ny Filoha? Mba lazao, hoe, henoina!

- Hay! henoy, àry!... Tompokolahy sy Tompokovavy! ...Nifidy ny doro-tanety ianareo mba hitsapa ny tsy fisian'ny orana.5 Nifidy ny andro maina ianareo mba hitsapa ny tena hafanana. Tanteraka tokoa izany ankehitriny. Vokany: Tsembotsemboka avokoa izay tsy tokony ho tsemboka rehetra;6 mitady alokaloka; mitady fikopahana; mambosika zavatra mangatsiatsiaka. Koa satria mihoatra amin'izay tsy7 tokony ho izy ny hafanana na an-tsaha, na an-tanàna, na an-dàlambe, na an-trano, dia manao izao antso avo izao ny tenako:

"Noho ny hafanana diso tafahoatra loatra mianjady eto amin'ny tany sy ny Firenena Malagasy, dia azon'ny tsirairay atao ny miala fitafy, na aiza na aiza toerana tiana hanaovana izany. Nefa amafisiko eto fa, am-pahendrena no hanaovana izany!"

Misaotra, Tompokolahy, misaotra, Tompokovavy

- ???
