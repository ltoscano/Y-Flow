
PULITIKA AT PERA ANG UGAT NG PANINIRA KAY EBDANE

MAHIGIT 300 ang may “Small Scale Mining Permit” (SSMP) na dinatnan noong 2010 ni Gov. Hermogenes Ebdane, Jr. nang una siyang manalo at maupo bilang gobernador ng Zambales.
Ito Ang Totoo: dahil maanomalya at depektibo ang karamihan sa naturang 300 SSMP na inaprubahan ng dating administrasyon, kinansela lahat ni Gob Ebdane ang mga ito at pinag-aplay ulit ang mga gustong magmina pero daraan sa kinauukulan at tamang proseso.
Dahil dito, nasala ang mga may “mining permit” at mula mahigit 300 ay naging 94 na lang ang inaprubahan.
Pero kahit bumaba ang bilang ng nagmimina, lumaki pa ng 300% ang kita ng pamahalaan na 40% ay napupunta sa barangay kung saan ang minahan, 30% sa munisipalidad at 30% sa probinsya, pawang para sa pangangailangan ng mamamayan.
Malinaw na naiayos ni Ebdane ang pagmimina sa Zambales pero may mga hindi natutuwa dahil, lumalabas na politika at pera, kaya naglipana ang mga paninira sa kanya at ginagamit pati ang media.
Mali-mali at malisyoso ang mga impormasyong pinakakalat ng mga naninira tulad ng pagkakaroon ng nickel mining sa bayan ng Masinloc na wala naman bagama’t mayroon sa bayan ng Sta. Cruz pero ang “permit” ay mismong sa Dept. of Environment & Natural Rersources (DENR) at hindi galing sa Governor’s office.
Walang kaba si Ebdane sa kasong isinampa ng 10 taga-Masinloc umano na walang kagatol-gatol na gustong ipatigil ang pagmimina hindi lamang sa Zambales kundi sa buong bansa.
Ito ang Totoo: kung walang pagmiminang magaganap sa balat ng lupa, wala rin sana tayo ni pako, semento, at halos lahat ng ginhawa sa buhay ngayong ang panahon na ay moderno.
Malalantad din ang “publicity” stunt ng mga mapanirang pwersa na tumatraydor kay Ebdane at sa probinsiya dahil sa huli, ang magpapatunay sa tama at mali ay ang magandang katayuan ng lalawigan.
Hindi tanga at lalong hindi bobo ang mga Zambaleño kaya karamihan sa kanila ay hindi natutuwa sa paninirang ang ugat ay politika at pera laban sa kanilang gobernador.
Ito Ang Totoo!



