Ciara-John Lloyd, walang bitterness!
John Lloyd-Ciara photo, umani ng ‘LIKES’ sa showbiz stars!
By Rose Garcia August 12, 2016 Muntik na ngang mag-trending ang ipinost na picture ni Ciara Sotto sa kanyang Instagram at Facebook account kunsaan, magkasama sila ng ex-boyfriend na si John Lloyd Cruz.
Nag-guest kasi si Ciara sa sitcom nina John Lloyd at Toni Gonzaga na Home Sweetie Home at nang magkita na nga ang dalawa, nagkamustahan at nagpakuha ng picture.Ang caption lang naman niya ay Home Sweetie Home taping, pero umani ito ng tagumpay, pati mga artista naki-like at nagsipag-comment sa post niya. Mas hindi kinaya at hindi inakala ni Ciara na may mga online sites na pi-pick-up nito at gagawing isang news. Natatawa si Ciara nang ka-text namin.
Kinamusta nga namin siya sa pagkikita nila ng ex-boyfriend. Sey niya, okey naman daw, kamustahan lang sila at ang hinahanap daw ni John Lloyd sa kanya ay ang anak niya na si Crixus. Nakita na kasi dati ni John Lloyd ang bagets nang hindi sinasadyang magkita sila sa lobby ng hotel. Kasama nila noon ang both family nila.
Oh well at least, one showbiz break-up sina John Lloyd at Ciara na hindi bitter sa isa’t isa, ‘di ba? Naaaliw kami na mukhang ang sitcom na ito ni John Lloyd ay puro good vibes talaga ang dala.
Imagine, ‘di lang magagandang aral ang makukuha kada episode, eh, kahit in real life, naipapakita na welcome at good vibes pa rin ang actor sa mga naging exes niya. Ilang beses nang nag-guest dito si Ruffa Gutierrez, now naman, si Ciara nga.



