P300 PTA subsidy ipatutupad sa Lungsod ng Kidapawan sa susunod na school year

February 02, 2016

LUNGSOD NG KIDAPAWAN, North Cotabato, Peb. 2 (PIA)--- Nakatakdang ipatupad dito sa lungsod ang Php300 Parents Teachers Association (PTA) subsidy sa lahat ng pampublikong paaralan sa lungsod sa darating na school year 2016- 2017.

Kaugnay nito, bawat mag-aaral sa elementarya at mga estudyante sa sekondarya ay makatatangap ng Php300 tulong salapi para pambayad sa PTA. Ayon kay City Mayor Joseph Evangelista, ito ay bilang tulong sa mga magulang upang mabawasan ang kanilang gastusin sa paaralan. Dagdag pa niya, ito ay bilang tugon na rin sa layunin ng City Schools Division na mabawasan ang bilang ng mga batang tumitigil sa pag-aaral. Nabatid na unang nagsimula ang mga PTA subsidy noong 2014 kung kailan binigyan ng P100 PTA subsidy ang bawat mag-aaral o estudyante sa mga pampublikong paaralan. Dinoble naman ang halaga pagkalipas ng isang taon. Giit ni Evangelista, ito ay isa sa mga inisyatibo ng pamahalaang panlungsod upang isulong ang zero collection fee sa lahat ng mga pampublikong paaralan sa lungsod. (SJDuerme-PIA12)



