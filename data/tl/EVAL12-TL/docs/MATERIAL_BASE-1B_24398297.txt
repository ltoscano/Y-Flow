
Anti-rabies shots, libre na sa publiko

May 18, 2016 Ben Moses Ebreo

BAYOMBONG, Nueva Vizcaya, May 18 (PIA) â€“ Ibinibigay na ng libre ang anti-rabies shots para sa mga biktima ng kagat ng aso, ayon sa tagapamahala ng Provincial Health Office (PHO) dito. Ani Dr. Edwin Galapon, provincial health officer, maaari nang mabigyan ng mga anti-rabies shots ang mga mamamayang nakagat ng aso ng libre dahil sa tulong ng national government. Ani Galapon, ang mga libreng anti-rabies vaccines ay mula sa Department of Health(DOH) at ito ay maaaring matanggap sa mga tanggapan ng PHO. Ang pagbibigay ng libreng anti-rabies vaccines ay isinulong ng national government upang matulungan ang mga mamamayan na nahihirapang bumili nito. Bago ang pagbibigay ng libreng anti-rabies vaccines, nabibili ito sa presyong P1,400.00-P1,500.00 bawat isa at ito ay maaaring gamitin ng tatlo o apat na katao. (ALM/BME/PIA 2-Nueva Vizcaya)



