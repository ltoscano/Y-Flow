The Source: Annabelle sobrang worried sa nangyayari kay Ruffa
By Jojo Gabinete July 20, 2016
Naniniwala si Annabelle Rama na binabantayan at ginagabayan ng Sto. Ni√±o ang kanyang mga apo na sina Lorin at Venice dahil ang dalawang dalaginding na anak ni Ruffa Gutierrez ang nakakakita sa kanilang ina sa tuwing nawawalan ito ng malay.
Ang health condition ni Ruffa ang dahilan ng paghagulgol ni Annabelle sa press launch ng Season 4 ng It Takes Gutz to be A Gutierrez sa Marco Polo Hotel noong Lunes.
Alalang-alala si Annabelle sa kalusugan ni Ruffa na ayon sa kanya ay namatay ng limang minuto at dinala sa ospital ng ambulansya na tinawag ni Richard Gutierrez. Dahil sa nangyari, palaging on ang cellphone ni Annabelle at dahil hindi magkaiba ang tahanan nila ni Ruffa, mahigpit ang bilin niya sa mga kasama sa bahay ng kanyang panganay na tawagan agad siya sa telepono kapag may emergency situation.
Nagpatingin na si Ruffa sa mga doktor, sumailalim na siya sa MRI (Magnetic Resonance Imaging) at Computed Tomography (CT) scan pero hindi pa rin matukoy ang ugat ng kanyang mga fainting spell kaya plano ni Annabelle na dalhin siya sa isang ospital sa Singapore.
May duda si Annabelle na sobrang stress ang dahilan ng napapadalas na passing out ni Ruffa dahil sa masyadong pagtutok nito sa negosyo na walang koneksyon sa showbiz.



