
NAKAE-EXCITE

NAKAE-EXCITE ang project ng Metro Manila Development Authority (MMDA) na pag-revive ng Pasig River bilang alternatibong daan ng transportasyon ang “Okay Ka Ferry Ko” dahil sa magandang epekto naman nito sa turismo sa Maynila.
Isa kasi sa magandang epekto ng Pasig River Ferry ng MMDA ay ang pag-revive rin ng dating sikat na Escolta.
Mula nang mag-umpisa ulit ang ferry ride ay marami na naman ang naisusulat tungkol sa dating kagandahan ng Maynila, lalo na ang Escolta dahil ang lugar na ito ng Maynila ang naha-highlight sa ferry ride.
“Two-birds in one stone” ika nga, nakatutulong na sa traffic problem at para sa mas mabilis na pagkilos ng ating mga kababayan ay muli pang mapapanumbalik ang atensyon ng mga kababayan natin sa mayamang kasaysayan ng Maynila.
The two projects compliment each other. Ang ganda nang naisip na ito ng MMDA.
Kung sasakay ka sa ferry ay hindi maiwasan ng ilan sa ating mga kababayan na alalahanin ang dating Maynila.
May naglalabasan na nga na mga lumang larawan kung gaano kahalaga ang parteng ito ng lungsod noong lumang panahon – sentro ng negosyo at aliwan.
Napakayaman ng Escolta hindi lang sa kuwento ng ating nakaraan bilang mga Filipino kundi sa infrastructure na bahagi ng national arts.
Marami na ang nasirang mga gawa ng sining sa Escolta pero marami pa ang puwedeng maisalba kung muli ay tututukan na naman ang mga nakatagong yaman ng ating nakaraan.
Napakahalaga ng ginampanan ng Maynila, ng Escolta, sa paghubog ng kasaysayan ng ating bansa lalo sa larangan ng kalakal.
Pero hindi madali ang proyektong ito.
Maninimbang ang MMDA ni Chairman Tolentino para makuha ang suporta ng national government samantalang kailangan din ang aktibong partisipasyon ng local government unit lalo na sa usapin ng environment.
Halimbawa ay ang kalusugan ng ilog mismo, marami ang dapat na magtulong-tulong para malinis ito at maging kaaya-aya sa paglalakbay ng mga ferry commuters.
Matagal nang problema ito at sa double-project ng MMDA ay isa ito sa mga isyu na susukat sa kung ano pa ang mas kayang gawin ng ahensya.



