SMB, Ginebra ‘teams to beat’ By Ramil Cruz November 15, 2016 Itinuro ng karamihang Philippine Basketball Association governors, na ang reigning two-time titleholder San Miguel at newly-crowned Governors’ Cup champion Ginebra na mga team to beat sa PBA 2016-2017 season na magbubukas sa Linggo, Nobyembre 20.
Ginawa ng mga team owner representatives ang mga prediksyon sa 42nd pre-season presscon sa Makati Shangri-La Hotel sa Makati City kahapon.
Giniit ni Meralco governor Paul Ryan Gregorio na para sa kanya’y dahil skay June Mar Fajardo kaya napalakas ng Beermen sa all-Filipino conference. “As long as Fajardo is playing for SMB, they will always be there as one of the teams to beat,” aniya sa 26-year-old, 6-foot-11 center na dinala ang Beermen sa trono sa huling dalawang edisyon ng all-Pinoy sa parehas na 4-3 wins kontra Alaska, kasama ang sa 2015-16 na natapos nitong Pebrero.
Kasama ang quarterfinals-semis-quarters finishes sa 2013-14 season, dito pa nagsimula ang pagsikwat ni Farado ng three-straight MVP niya.
Maging si Richard Bachmann ng Alaska Milk, umaayon kay Gregorio.
“All teams of San Miguel (SMB, Ginebra at Star), all teams of the MVP group of companies (TNT, Meralco at NLEX) and Alaska,” para naman kay Bachmann.
Magbubukas ang liga sa lone game lang ng Beermen at Star sa 6:15 p.m. pagkaraan ng four o’clock opening ceremonies.
Ang mga opening salvo pa ng 12 teams ay kabibilangan ng Blackwater-Phoenix Petroleum sa 4:15 p.m. at TNT-Rain or Shine sa seven nightcap sa Miyerkules, Nob. 23, Mahindra-GlobalPort sa 4:15 p.m. at Aces-Road Warriors sa 7:00 p.m. sa Biyernes, Nob.

25, at Bolts laban sa Elite sa 4:30 p.m. at Gin Kings kontra Ka Tropa sa 6:45 p.m. ng Linggo. Nob. 27.
Lahat ng mga nabanggit na games ay sa Smart Araneta Coliseum sa Quezon City. May mga out-of-town games sa Antipolo City, Tubod-Lanao del Norte, Cagayan de Oro City, Angeles City, Iloilo City at Cebu City.



