NAKAMAMANGHANG PARADIZOO HORSE PARADE SA MENDEZ CAVITE

DAMHIN AT DANASIN ang isa sa pinakahihintay na taunang festival ng “International Family Farming. Itatanghal ng “PARADIZOO: POWER OF THREE” (floral, vegetable and agri-livestock fair). Ito’y nagsimula noong Enero 11 at magtatapos sa March 2, 2014.
Sa huling araw ng festival, tunghayan ang mga nakamamanghang horse parade, bilang pagtatampok sa kabayo, ngayong year of the Wooden Horse.
Makikita rito, ang iba’t ibang lahi ng kabayo, mula sa malalaki at maliliit, kasama ring makikita ang kanilang magagandang anyo at katangian habang sila ay pumaparada na nakasingkaw sa kanilang makulay at kaakit-akit na karuwahe.
Gayundin, paunlarin at pasayahin ang pag-unawa tungo sa agrikultura, habang kayo ay matututo ng tamang pamamaraan para rito. Magpapakita rin sila at maglalagay ng mga produktong kanilang inani.
Makabibili rin ang publiko ng livestock (imported breeds of goats for milk and meat, pati na rin ng tupa, at ilang uri ng lahi ng baboy, pagpapalahi ng mga hayop, at marami pang iba).
Ngayon na ang inyong pagkakataong makipag-ugnayan sa mga hayop at alamin ang basics of farming mula Pebrero 1 hanggang Pebrero 8 sa kanilang Veggie Festival, samantalang, sa Pebrero 15 hanggang Pebrero 22 sa kanila namang Livestock Festival. Malalaman din ninyo kung papaano gatasan ang kambing, sumakay sa kabayo, at saksihan ang manok sa pangingitlog nito, o kaya ay magtanim ng kape, repolyo o bulaklak o maaari ring bumili ng mga produktong mula sa kanilang bukid.
Magkaroon din ng kaalaman, sa tamang paraan mula sa pagpili sa pagpapalahi ng kambing at tupa sa Pebrero 15. Ang pinakahuli ay magkaroon ng pagkakataon na magsanay tungkol sa food safety sa Pebrero 22.
Ang PARADIZOO ay matatagpuan sa Mendez, Cavite at sa kanilang website: www.zoomanity.com.ph. Tamang-tamang pasyalan ang PARADIZOO, pang picnics, educational field trips at group outing programs.



