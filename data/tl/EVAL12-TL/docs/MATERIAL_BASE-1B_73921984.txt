REAKSYON: PANDARAMBONG SA TAGUIG CITY

WALA sa minimum ang suweldo namin bilang kawani ng lokal na pamahalaan ng Taguig City sa ilalim ng liderato ni Lani Cayetano, ang mabuting may-bahay ni Senador Alan Peter Cayetano.
Ito ang ilan lamang sa mga reaksyon na aking natanggap mula sa aking mga suki sa Taguig nang kanilang mabasa ang aking punto patungkol sa pautot ng mag-asawang Cayetano.
Sa kanilang pautot sa telebisyon ay ibinibida nu’ng Cayetano ang kanilang islogan na sa “Taguig… bawal ang korap kaya bigay-todo ang biyaya”. Kasunod ng pagsasabing “puwede pala” patungkol sa serbisyo publiko.
Kung ganoon ay totoo ba ang text message sa akin nung isang kawani riyan sa Taguig City Hall na wala sa minimum wage ang kanilang suweldo? Totoo bang P305 lamang kanilang araw bilang Job Order status?
Ang sabi pa roon sa text message ay nangako raw itong si mayora na gagawin nitong P500 ang kada araw nila pero ang pangako ay napako dahil hanggang ngayon iyak pa rin ang mga kawani.
Aba…aba, aba! Paanong bigay-todo ang biyaya kung ang mismong mga tauhan mo ay kapos sa suweldo? Sa tono ng text message ay sinasabi nitong walang katotohanan ang pautot ng mag-asawang Cayetano.
O, heto naman ha! Ang sabi naman nung isang text message ay “kaya pala bako-bako rito sa Taguig”. Ibig-sabihin, pinabubulaanan nitong muli ang pautot nung mag-asawang Cayetano.
Ooppps! May nagtimbre pa sa akin na aktibo raw ang iligal na towing sa Taguig City? Simple lang iyan… kapag hindi sa City Hall ng Taguig ang tubos ng lahat ng hinihilang sasakyan – ILLEGAL TOWING po iyan.
nagmukhang langaw na nga ang senador na sumakay sa sa likod ng kalabaw na misis pero ang resulta ay palpak ang nilalaman ng kanilang pautot. Matanong ko lang… ginaya ba ang ideya sa Makati City?
Ang ibig kong sabihin ay ‘yung pautot naman noon ni Rambutito na “ganito kami sa Makati, ganito sana sa buong bansa”. “Puwede pala sa Taguig City, puwede sana sa buong bansa”.
Ganoon ba ‘yun, Sen. Alan Peter Cayetano?
Kailangan magkaroon ng tinatawag na Audit Observation ang Commission on Audit (COA) kung puwede pala gamitin ng lokal na pamahalaan ang kanilang pondo para isulong ang interes pampulitikal ng isang kandidatong pang-nasyonal.
Tandaan natin na itong si Sen. Cayetano ay umaasinta ng pinakamataas na trono sa bansa sa darating na 2016 Elections. Kailangan niyang ipakita, ‘di lamang sa taumbayan, pero lalong higit sa kanyang partido-pulitikal upang siya ang gawing ‘standard bearer’ ng partido.
Ganyan po iyan!



