Tayo na lang kaya ang gumawa ng baril
By Bernard Taguinod November 6, 2016 May mga napanood akong mga foreign movies at maging sa mga foreign television, na ang mga baril na ginagamit ng sindikato ay galing sa Pilipinas.
Hindi sa pagmamagaling, magagandang klase ang mga baril.
Indikasyon lang ito na maraming Filipino ang magagaling gumawa ng baril. Hindi ba ang Danao sa Cebu ay kilalang gumagawa ng mga baril? Itinatago nga lang dahil bawal ang paggawa ng baril.
Sa mga gilid-gilid nga may mga gumagawa ng sumpak. â€˜Yung mga batang kalye na basagulero, ang mga dala ay sumpak na sarili nilang gawa.
Mga bata pa ay kaya na nilang gumawa ng armas na malinaw na may kakaibang talento ang mga Pinoy.
Ang punto ko, bakit hindi na lang gamitin ang talento ng mga Filipino para magtayo ang gobyerno ng pagawaan ng baril at bala para hindi na tayo bibili ng baril sa ibang bansa?
Kung ang ibang bansa ay puwedeng gumawa ng baril at nag-e-export pa sila, bakit ang Pilipinas hindi kaya?
Maraming magagaling na Pinoy at billion industry ang paggawa ng baril, kaya imbes na mag-angkat tayo ng mga baril sa ibang bansa tulad ng Amerika, tayo na lang kaya ang gumawa.
Konting training lang sa mga gumagawa ng baril nang patago.
Baka mas maganda pa ang mga produkto natin kesa sa ibang bansa na maraming palyado at baka darating ang araw eh maging supplier naman tayo sa kanila.
Hindi tayo dapat manatiling nakasandal sa mga manufacturer ng baril sa Amerika o sa ibang bansa habang panahon, dahil kung topakin ang mga iyan tulad ni US Senator Ben Gardin, eh wala tayong armas na maayos.
Malay mo, kapag nagsimula tayong gumawa ng baril, darating din ang araw na makagawa na rin tayo ng sariling eroplanong pandigma, mga barkong pandigma, artillery at kung anu-ano pang kailangan ng mga sundalo at pulis.
***
Matagal na akong kumbinsido na walang magandang idinulot ang privatization na isa sa mga dikta ng Amerika, World Bank at International Monetary Fund (IMF) sa mga nagdaang lider ng mga Filipino.
Katulad nitong pagsasapribado sa water service na ang gobyerno ang dapat mangasiwa pero isinapribado, kaya ang nagpapatakbo ay mga private companies na siyempre, uunahin ang kita bago serbisyo.



