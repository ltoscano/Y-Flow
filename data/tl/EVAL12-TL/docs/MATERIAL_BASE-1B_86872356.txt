Piskal na nakakakubra ng P600M kada taon, tatalupan By Betchai Julian August 27, 2016 Isinailalim na ngayon sa imbestigasyon ang isang piskal na natuklasang tumatanggap ng P600 milyong kada taon mula sa droga.
Ito ang ibinunyag ni Philippine National Police (PNP) Chief Director General Ronald ‘Bato’ dela Rosa sa presentation ng 1,200 drug personalities na kusang loob na sumuko sa PNP sa Bacolod City.
Ayon kay Dela Rosa, habang patuloy na lumalakas ang impluwensiya ng mga drug lord ay lalo namang naghihirap at nasisira ang buhay ng mga mahihirap na pinagkakakitaan nila. “Sa lawak ng kapangyarihan ng mga drug lords ay nagawa pa nilang takutin ang isang justice kahit na sila ay nakakulong sa Bilibid,” pahayag ni Dela Rosa.
Sinabi ni PNP Chief na dahil sa golden opportunity na binigay ng Pangulong Rodrigo Duterte na wakasan ang iligal na droga sa bansa ay may paglalagyan ang mga drug lords na ito.



