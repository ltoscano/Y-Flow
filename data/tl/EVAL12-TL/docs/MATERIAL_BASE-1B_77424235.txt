Masakit ang likod
By George Nava-True II November 21, 2016 Nahulog ako ngunit hindi ako nagpa-x-ray. Sabi ng doktor nalamog lang daw ang likod ko. Wala naman akong ibang naramdaman pero masakit lang ang likod ko. Hindi ako binigyan ng gamot. May tendency ba magka-cancer sa buto dahil dito? — Name withheld.
Kung natingnan ka ng doktor at wala naman nakitang problema, hindi ka dapat mag-alala. Ang mga pinsala na makukuha sa paghulog ay depende sa edad, kung saan ka nahulog at kung gaano kalakas ang buto at balat mo. Dahil hindi ka na-x-ray, maging alerto sa mga sintomas na maaaring lumabas pagkatapos mong mahulog. Kapag napakasakit ng likod at hindi ka makatulog, maaaring nabalian ka ng buto. Pumunta agad sa doktor kung nilalagnat ka at nahirapan kang magpigil ng ihi o dumi.
Kadalasan ang back pain o sakit ng likod ay sintomas ng pamamaga, Kapag wala naman ibang problema, mawawala ito sa pag-inom ng paracetamol, heat therapy o masahe.
Hindi ka magkakaroon ng bone cancer pagkatapos mahulog. Ito’y namamana o pwedeng makuha after being exposed to high levels of radiation. Subalit ang sakit ng likod ay isa sa mga sintomas ng cancer na galing sa ibang bahagi ng katawan tulad ng breast, lung at prostate.
Tama ba na makuha ang virginity ko ng dating bf ko? Kasi niyayaya akong mag-sex tuwing magkikita kami. Alam ko naman na hindi niya ako mahal. — Sioni.
Madali mag-sex pero mahirap magmahal dahil kailangan ang commitment sa isang serious relationship. Ikaw na rin ang nagsabi na hindi ka niya mahal, bakit ka pa makikipag-sex sa kanya? Dapat lang iwasan siya kasi hindi ka niya ginagalang. If a person loves you, he should respect you and not force you to do something you don’t like. Save your virginity for the right guy or you might regret things later.



