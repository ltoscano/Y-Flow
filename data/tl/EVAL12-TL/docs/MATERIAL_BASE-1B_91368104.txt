I KNOW BETTER: Jake at Angeline, bongga ang romansahan!
Tommy-Miho, sweet na sweet! By Jun Nardo June 27, 2016 Miho at Tommy
Isasalang ng mag-inang Lily at Roselle Monteverde ang loveteam nina Tommy Esguerra at Miho Nishida sa sisimulang movie ng Regal Entertainment na Never Been Touched! Never Been Kissed matapos nilang manalo sa Pinoy Big Brother.
Saksi kami sa ka-sweet-an ng dalawa nang dumating sila sa storycon ng nasabing movie. Bida rito sina Jake Cuenca at Angeline Quinto sa kakaibang kuwento ng pag-iibigan na ididirek ni Joel Lamangan. Nasa cast din si Beverly Salviejo na lalabas bilang madir ni Angeline.
Bale nagbabalik sa Regal si Jake after ilang taon hindi siya nakagawa. Ibang look naman ang dating niya bilang misteryosong manliligaw ni Angeline. Take note na magkakaroon sila ng love scene dito with a twist, huh!

Pareho silang mapapasubo sa bonggang romansahan. Siyempre, ayaw naming maging spoiler, huh! Teka, pang-ilang movie na ba itong sinimulan ng Regal? True to their promise talaga ng mag-ina na marami silang gagawing movie this year.
Next week ay showing na ang I Love You To Death ng Comedy Princess ng Bayan na si Kiray Celis katambal si Enchong Dee. Kasunod nito sa August ang That Thing Called Tanga Na nina Eric Quizon, Kean Cipriano, Martin Escudero, Billy Crawford at Angeline na si Direk Joel din ang gumawa.
Next in line naman ang The Rebound Girl nina Alex Gonzaga at Joseph Marco. Ang iba pang sinu-shoot ngayon ay ang The Escort nina Christopher de Leon, Derek Ramsay, Lovi Poe at Jean Garcia.
Napunta na rin sa Regal ang pelikula ni Paolo Ballesteros na Die Beautiful at si Jun Lana naman ang director nito.
Tapos na rin ang Our Mighty Yaya ni Ai Ai delas Alas mula naman sa direksyon ni Joey Reyes.
Sa sunud-sunod na paggawa ng Regal ng pelikula, marami na naman ang natutulungan nina Mother at Roselle, huh!



