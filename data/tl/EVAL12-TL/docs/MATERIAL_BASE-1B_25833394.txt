THE SOURCE: Kim Chiu, pinaglaruan sa libro ni Ethel Booba! By Jojo Gabinete November 17, 2016 Ethel Booba
Natawa kami habang binabasa ang #Charotism, ang libro ni Ethel Booba dahil sa kanyang mga funny liner. Totoo ang sinabi ni Ethel na maganda ang libro niya, pati na ang deal nila ng VRJ Books, ang publisher ng #Charotism dahil maayos ang lay out at pagkaka-edit nito.
Nabasa namin ang inilabas na libro ng ibang mga celebrity na nakakadismaya dahil mali-mali ang mga spelling, badly edited, hindi nakakatawa at halata na minadali kaya sayang lang ang pera ng mga bumili.
Kung gustong matawa ng mga nalulungkot, kahit nag-iisa sila, bilhin at basahin lang nila ang #Charotism na worth reading dahil mapapahalakhak sila sa mga hirit ni Ethel tulad ng “Ending ng #Encantadia eh mamamatay ang apat na Sangre, hawak ang kanilang brilyante/bato, sunod may nakasulat sa karton na ‘Pusher Kami.’ Charot!” Hango sa tunay na buhay ang ilan sa mga pangcha-charot ni Ethel sa kapwa mga artista at hindi siya masisisi dahil hindi naging maingat ang ilan sa kanila gaya ni Kim Chiu na nag-post sa Twitter noong December 2015 ng “Nakakaloka!!! Turn of events!!! Ng Major!!!! Is there a link!!! Ano reaction ni Columbia? OMG!!!” na sinagot ni Ethel ng “Teh, nagulat daw siya na hindi mo alam na COLOMBIA ang spelling ng bansa nila Charot! #Miss Universe2015.”
Nakakatawa ang image ni Ethel at pinaglalaruan siya ng publiko pero sa tunay na buhay, seryoso siya at malalim ang pagkatao.
Naniniwala si Ethel na hindi nagtagal ang mga relasyon niya noon dahil epekto ito ng kanyang mga resentment laban sa sariling ama na iniwan sila at nakisama sa ibang babae.
“Minsan ‘yung mga hugot ko laban sa mga lovelife, parang doon ko hinuhugot, hindi sa personal ko. Kapag humugot ako ng lines about sa mga love, ‘yung sa father, saka sa mother ko.
“Kung ano ‘yung nangyari sa kanila,” ang seryoso na pahayag ni Ethel na walang regrets sa mga nangyari sa buhay niya kaya wala siyang balak baguhin o iwasto.
“Tingin ko naman tama lahat kasi hindi ako pupuwedeng magsabi na mali lahat ng mga nangyari sa akin, baka naman talagang kapalaran ko. ‘Yan talaga ang nakasulat para sa akin.
“Hindi ko siya puwedeng baguhin, ‘yan ang ibinigay ng Diyos sa akin. Siguro lang, hindi ko itatama, pagagandahin ko na lang siya. Pasasayahin ko siya.



