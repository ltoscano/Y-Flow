AYAW NANG MAGSAKA; AYAW NANG MAGING OBRERO

PINANONOOD at nakikisalamuha tayo sa mga nag-aararo ng mga palayan, nagbubunot at nagtatanim ng mga binhing palay at may-ari ng mga palayan.
Bilib na bilib tayo, parekoy, sa mga kapwa nating magbubukid.
â€˜Yung may hawak ng kuliglig, walang pagod sa pag-aararo at paglilinang sa palayan.
Kasunod nito ang may anim na nagtatanim ng palay.
Sa malapit ay ang limang nagbubunot ng mga punla.
Pinaghuhusay ng mga magsasaka ang kanilang pag-aararo, paglilinang, pagbubunot at pagtatanim sa pag-asang magiging maganda ang ani.
Sila rin kasi, parekoy, ang tatawagin ng mga may-ari ng lupa na maggagapas ng palay, mag-iipon sa mga ito bago darating ang thresher.
Sa kanilang trabaho sa simula, may pasahod sa kanila at may pameryenda at tanghalian.
Naglalaro sa P150-P200 bawat araw ang bigay sa bawat isa.
Sa anihan, may parte sila sa ani depende sa usapan.
Maaaring sa bawat pito o 10 kabang palay, isang kaban ang para sa kanila.
Kung makaaani sila ng mahigit isang 100 kaban sa bawat ektarya, maaaring makapag-uuwi sila ng tig-isang kabang palay.
Nasa isang buwan silang in demand sa panimula ng pagsasaka at nasa isang buwan din sa ga!!pasan o anihan.
Sa pagitan ng mga panahong ito, kanya-kanya na sila, parekoy, sa diskarte para mabuhay ang kani-kanilang mga pamilya.
Pero karamihan sa mga ito ang hindi nakaaahon sa gutom at kahirapan sapagkat napakaliit ang kanilang kita, maging sa anihan sapagkat kung iniuutang nila ang bawat kaban ng kanilang parte, hanggang P400-P500 lang bawat kaban ng palay.
Ni sako ay wala silang naiuuwi sa kani-kanilang mga tahanan hanggang sa makita silang pumipila sa mga bigasang bayan na puro pandaraya sa NFA rice naman ang kanilang mabubungaran.
Pero may isang kapuna-puna: ang mga anak ng mga may-ari ng lupa ay ayaw nang magsaka at mas gusto ang mga trabaho at pagkakakitaang iba.
Karamihan sa mga ito ang gustong mag-abroad dahil lugi umano sila sa pagsasaka.
Ayaw rin nilang maging obrero sa Pinas dahil puro kontraktuwal na lang ang kanilang bagsak.
At tanging sa pag-aabroad ang kanilang pag-asa para mabuhay nang makatao at may kinabukasan.

Naiisip natin, ano na lang ang mangyayari sa mahal nating bayang Pilipinas?
Nakaiiyak.
Kung bakit naman kasi ang pulitika at pagnanakaw ang inaatupag ng mga hijo de putang politiko sa ating bayang mahal. BURDADO/Jun Briones



