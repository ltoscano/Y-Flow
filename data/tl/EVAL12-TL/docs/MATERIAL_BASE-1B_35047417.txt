Relief operations sa Kabacan nagpapatuloy

April 08, 2016

KABACAN, North Cotabato, Abr. 8 (PIA)- Patuloy ngayon ang isinasagawang relief operations ng lokal na pamahalaan sa mga lugar na matinding tinamaan ng tagtuyot. Katuwang ang Municipal Social Welfare and Development Office, namamahagi ang lokal na pamahalaan ng mga family pack na may lamang bigas, asukal, noodles, kape at iba. Sa datos ng Municipal Disaster Risk Reduction and Management Office, abot na sa 9,487 na pamilya ang naapektuhan, higit 1,000 ektaryang pananim ang napinsala at higit P21 milyon na ang danyos dahil sa kalamidad. Ayon naman kay MDRRM officer David Don Saure, pinakaapektado ng tagtuyot ang Barangay Kayaga. Maliban sa matinding init, problema din sa bayan ang pananalasa ng mga pesteng daga. Kaugnay nito, giit ni Saure, patuloy ang isinasagawang rat campaign sa Kabacan kung saan abot na sa mahigit 41, 000 na buntot ng daga ang pinalitan ng bigas. (SJDuerme-PIA12)



