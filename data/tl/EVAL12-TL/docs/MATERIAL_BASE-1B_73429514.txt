Illegal use of public funds…Pamangkin ni Erap, binasahan ng sakdal By Bernard Taguinod June 15, 2016 Binasahan kahapon ng kasong katiwalian ang pamangkin ni dating Pangulo at ngayo’y Manila Mayor Joseph ‘Erap’ Estrada matapos madawit sa biniling baril ng kanyang pinsan na si dating San Juan Mayor at ngayo’y Sen. JV Ejercito noong 2008.
Sa pagharap sa Sandiganbayan Sixth Division, nagpasok ng ‘not guilty plea’ si Jannah Ejercito-Surla sa isang kaso ng katiwalian.
Magugunita na sinampahan ng kasong katiwalian at paglustay sa kaban ng bayan si Ejercito kaugnay ng biniling mga baril noong 2008 gamit umano ang calamity fund ng lungsod. Base sa nasabing kaso, nagkakahalaga umano ng P2.1 million ang mga biniling baril ng lungsod subalit ayon sa Ombudsman ay iligal ito dahil ginamit ang calamity fund ng lungsod.



