GM Gonzales at IM Bersamina sosyo By Ramil Cruz June 25, 2016
Magkasosyo sa liderato ng men’s division sina seventh seed Grandmaster Jayson Gonzales at eight seed International Master Paulo Bersamina pagkarolyo ng Battle of the Grandmasters 2016 National Chess Championships-Grand Finals Open men’s division fifth round kamakalawa ng gabi sa Philippine Sports Commission National Athletes Dining Hall ng Rizal Memorial Sports Complex sa Malate, Manila.
Nakipagbiyakan sa dalawang puntos si Gonzales kay top seed GM John Paul Gomez para makalikom na ng seven points sa posibleng 1. Hangad ni Gonzales makopo ang buena-mano niyang titulo sa taunang torneo tapos ang top five best finish na nagsama sa kanya sa Calvia 36th World Chess Olympiad 2004.
Kapuntos niya si 2016 NCC-Semifinals champion Bersamina na tinatluhang sunod nang pisakin si 12th seed IM Chito Garma. Wagi rin ang pambato ng NU Bulldogs kay veteran Garma sa 2016 NCC-Eliminations at sa Semifinals. Solo sa 6.5 si fifth seed GM Eugenio Torre na nakipag-draw kay second seed GM Rogelio Antonio, Jr.

Sinamahan ni 12-time national champion Antonio sa six pointers si Garma sa 13-round chessfest na pagkukunan ng tatlo pang miyembro ng national team na sasama sa dalawang seeded ng NCFP na makikipagpigaan ng utak sa Baku 42nd WCO 2016 sa Setyembre.



