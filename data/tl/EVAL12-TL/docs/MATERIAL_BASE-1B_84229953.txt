10th win irorolyo ng La Salle By Elech Dawa October 19, 2016
Dalawang larong hindi nakatulong sa La Salle si star player Jeron Teng, pero sa pagbabalik laro nito noong Sabado nagpakitang gilas ang beterano.
Kumambiyo ng 21 puntos si Teng para itaguyod ang Green Archers sa kanilang pang-siyam na panalo kontra University of the Philippines, 78-72 at manatili sa tuktok ng team standings sa LXXIX season ng UAAP seniors men’s basketball tournament. Muling gagabayan ni Teng ang title favorite na DLSU laban sa mabalasik na National University Bulldogs sa alas-kuwatro ng hapon sa The Arena, San Juan City.
Nagkaroon ng foot injury si team captain Teng matapos ang minor surgey ay nagpahinga muna ito kaya medyo bawas ang kanyang galaw sa kanyang pagbabalik laro.
“Ilang laro na lang. Every game, I’m going to give 100 percent.” wika ni graduating swingman Teng.
Galing sa masaklap na pagkatalo ang Bulldogs, yumuko sila sa host school University of Sto. Tomas, 69-73.
Pero mananatiling naka-pokus sa laro ang tropa ni NU coach Eric Altamirano at huhugutan nila ng lakas ang nalasap nilang kabiguan sa Tigers.
“Ang importante sa amin we have to play with the sense of urgency na at this point of the season. I hope the boys will respond positively sa nangyari (against the Growling Tigers),” pahayag ni Altamirano.
Tangan ng Bulldogs ang 4-5 card.

Maghaharap sa unang sultada ang University of the East at Ateneo Blue Eagles sa alas-dose ng tanghali.



