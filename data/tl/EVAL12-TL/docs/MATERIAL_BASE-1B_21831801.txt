Wizards nanggigil sa Knicks
November 19, 2016
WASHINGTON — Ibinunton ng Washington ang ere mula sa nakakadismayang talo laban sa tulirong New York nang humarabas ang Wizards sa arc at nasawata pagkaraan ang Knicks, 119-112 Biyernes (Manila time) sa 71st NBA 2016-2017 season eliminations game sa Verizon Center dito.
Nagbuslo ang Wizards ng season-high 15 triples sa 60 percent shooting mula sa malalim sa giriang kinontrol nila makaraang maagang maiwan sa first quarter.
Apat ang binuslo ni Otto Porter na three-pointers tungo sa 21 points upang balikatin ang Wizards na bawat isa’y may naitakas na triples. May tatlo ang bawat isa kina John Wall, Bradley Beal at Marcus Thornton, samantalang si Kelly Oubre, Jr., ay mayroong dalawang treys. Binaon ng Washington ang biggest lead na 27 points sa third quarter, pero tinrangkuhan ni Brandon Jennings ang nakakatulig na rally para tabasin ang gap na bumaba sa nine sa 1:56 left. Tumugon si Wall nang dalawang mahalagang plays at pinalayo uli ang Wizards sa dalawang krusyal na free throws sa duluhan.
Binalabal ni Wall ang sixth double-double sa season sa 23 points at 11 assists para makatayo mula sa three-game slide ang Wizards. Tumakal si Beal ng 18 markers, habang sina Marcin Gortat at Marcus Thornton ay mga nagbakas ng 16 at 13, ayon sa pagkakasunod. Nakatayo na ang Washington sa 3-8 at wagi ng 10 sa last 11 games laban sa New York.
Dumikdik si Derrick Rose sa pagbalikat sa Knicks ng 27 points, 23 sa second half. May buslo si Carmelo Anthony na 19 markers at nagkiskis si Kristaps Porzingis ng 16 makalipas maka-career-high 35 sa last game. Lumingkis si Jennings ng double double off the bench sa 17 points at 10 assists pero sumayad ang Knicks sa 5-7.
UTAH — Sinuwag ng Chicago ang win streak sa apat makalipas itumba ang Utah, 85-77, sa Vivint Smart Home Arena rito.
Nagpader si Jimmy Butler ng twin-twin 20 points at 12 rebounds at nireserba ni Dwyane Wade ang galing sa huli, iniskor ang walo sa kanyang 18 markers sa fourth quarter, para !!pasanin ang Bulls sa victory maski masakit sa mata ang shooting na may 36.7 percent lang sa field.
Masagwa na ang pukol ng Chicago sa first half pa lang sa 28.8 percent clip pero naiwan lamang ng dalawa, 41-43, sa break bago tinalupan ang third sa 8-0 run upang mahablot ang manibela. Kumayod pa ang Bulls sa defense, napwersa ang Utah sa 5-of-20 shooting sa period, nang madaklot ng Bulls ang 66-58 lead pa-final frame.
Nagliyab si Wade makalipas ang 9-0 run sa umpisa final frame para iposte ang biggest lead sa 17. Pero sumagot ang Utah buhat roon ng 12-3 rally para makalapit ulit sa walo sa gitna ng yugto. Nagpalitan ng sablay ang magkabilang kampo sa sumunod na three minutes, nagsanib sa 2-of-9 field goals sa stretch.

Matapos ang putback ni Rudy Gobert na nagpakatok sa Jazz sa lima, 77-82, tumagay si Jimmy Butler ng jumper at split sa stripe upang isarado ang mapangit na panalo kasunod ang tatlong sablay ng Jazz sa final three attempts.
May double double si Robin Lopez para sa Bulls, ngayo’y may 8-4 record, sa nanunulis na 10 points at 12 rebounds.



