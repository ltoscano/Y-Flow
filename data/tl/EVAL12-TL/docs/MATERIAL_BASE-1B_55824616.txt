Anaknimaria

Anaknimaria (Mama Mary’s Birthday) May isang kwento tungkol sa isang mayamang binata. Birthday ng kanyang nanay kaya naman siya ay pumunta sa isang tindahan ng bulaklak upang ipadala sa kanyang nanay. Pagdating niya sa tindahan ay may nakita siyang isang batang umiiyak. Tinanong niya ito kung bakit umiiyak. Sabi nung bata: “Kase po gusto kong bilhan ng bulaklak si nanay kase birtdey niya kaya lang ay kulang ang pera ko.” Sinabi naman ng lalaki: “Sige ako na lang ang magbabayad ng bulaklak para sa nanay mo.” Pumasok sila sa tindahan at binayaran ng lalaki ang bulaklak na kinuha ng bata. Paglabas nila, sinabi ng lalaki: “Gabi na at madilim pa ang daan kaya ihahatid na lang kita sa nanay mo. Ituro mo na lang ang daan.” Isinakay ng binata ang bata sa kanyang sasakyan pero laking gulat niya sapagkat sa sementeryo itinuro ng bata sila pumunta. Doon niya nalaman na patay na pala ang nanay nito at gusto lang ng bata na alayan ng bulalak dahil kaarawan nito.

Pagkatapos niyon, hindi na ipinadala ng binata ang bulaklak sa kanyang ina at sa halip ay siya na lamang ang nagdala nito at nag-abot sa kanyang ina. Sa kaarawan ng ating Mahal na Inang Maria, inaala-ala natin ang kanyang naging tungkulin para sa pagdaloy ng biyaya ng kaligtasan sa atin sa pamamagitan ng pag-oo sa plano ng Diyos na siya ay maging ina ni Hesus. Malaking reponsibilidad ang kanyang tinanggap at kumapit siya sa pananampalataya sa Diyos na ang lahat ng mangyayari ay naaayon para sa kabutihan ng lahat. Si Maria ay naging Ina ni Hesus at ina din nating lahat. Siya ang halimbawa ng turo ni Hesus kung paano ang pagsunod: pag!!pasan ng krus at pagsunod sa kalooban no Diyos. Si Maria ang ehemplo ng isang pagiging tunay na alagad. Kaya nga sa Simbahan siya ay ating pinararangalan sa pamamagita ng pag-ala-ala sa kanyang kapanganakan. May regalo ka na ba sa kanya?

Tularan natin siya. Ito na ang ating magandang regalo para sa ating mahal na Ina. Lagi natin siyang tatandaan. At kung tao ay nakakalimot, tumingin lang tayo sa ating mga palad at makikita nating ang dalawang letra na “M” na magpapaalala sa atin kay Mama Mary.



