PURO EMERGENCY NA LANG BA?

BAKIT humahantong na yata ang lahat sa mga emergency ang nangyayari sa Pilipinas?
Akala ko ba, dahil apat na taon nang naglalakad sa Tuwid na Daan ang gobyerno, eh, ayos na ayos na ang lahat ng buto-buto!
King-ina, iba ang nangyayari yata, mahal na mahal naming Pangulong Noynoy.
Dahil sa mga emergency, lumalabas tuloy na napakalala na ang mga problema sa bansa at lumalabas ding walang silbi ang Tuwid na Daan sa nakalipas na apat na taon.
Unang emergency, parekoy, ang pagdating ng tag-ulan sa mga na-Yolanda, nalindol lalo na sa Bohol at nagiyera sa Zamboanga City.
Hanggang ngayon ay libo-libo ang nabubuhay sa mga tent at evacuation center at ang isang pinakahuling balita, eh, wala pang inilalabas talaga ang mga hijo de putang opisyal ng pamahalaan na malaking pondo para sa rehabilitasyon o pabahay at hanapbuhay sa mga biktima ng mga nabanggit na kalamidad.
Napakakupad ng mga hijo de puta na â€˜yan na tumulong sa mga kinakalamidad samantalang napakabilis sila sa pag-alalay sa mga malalaking tao at kompanya na gumagawa ng mga proyektong pang-Public-Private Partnership gaya ng ginawa nila noon sa pamimigay ng Priority Development Assistance Fund at Disbursement Acceleration Program.
Emergency rin ang idineklara laban sa cocolisap na nadiskubre na pala ng Department of Agriculture pag-upo ni Noynoy bilang boss ngunit hindi ito inaksyonan.
Ngayon ay kailangang gumastos ang gobyerno ng nasa P350 milyon para isalba ang P60 bilyong pinakamalaking industriyang pang-eksport na agrikultural ng bansa.
Emergency rin ang sobrang pagtaas ng presyo ng mga pagkain mula sa bigas hanggang sa mga bawang, luya, gatas, karne at marami pang iba.
Ang masakit, lumalabas na wala namang magagawa ang gobyerno dahil gawa umano ito ng mga puwersang merkado o malayang pagpepresyo ng mga negosyante.
Lumilikha na rin ng emergency ang transport caravan na isinagawa kahapon ng mga tsuper at operator sa buong bansa dahil umano sa pamemera ng pamahalaan sa mga ito.
Nangangamba ang mga tsuper at operator na mawawalan sila ng hanapbuhay sa sobrang taas at higpit ng mga parusang nais na ipataw ng Land Transportation Office at Land Transportation Franchising and Regulatory Board.
Emergency rin sa tingin ng marami ang dapat na pagpapakulong ng lahat ng mga korap ngunit tanging ang mga kaawa ng administrasyong PNoy ang ikakarsel at libre ang mga kaalyado nito, gaanoman kakorap at kadambong ang mga ito.
Kinginaaaa! Saan nga kaya hahantong ang lahat ng ito, parekoy?



