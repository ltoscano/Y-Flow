F2 LOGISTICS HUHUGOT NG MOMENTUM By Elech Dawa November 22, 2016
Tatapusin na lang F2 Logistics ang kanilang huling laro laban sa RC Cola-Army ngayong araw upang maiporma na nila ang pag-upo sa third spot pagpasok ng playoffs sa Asics Philippine Superliga (PSL) Grand Prix sa Gen. Trias Sports Center sa historic town ng Gen. Trias, Cavite. Nasa tersero puwesto ng team standings ang Cargo Movers hawak ang 6-3 karta, anuman ang maging resulta ng laban nila sa Lady Troopers mamayang ala-sais ng gabi ay mananatili sila sa kanilang kinalalagyan.
Pero bigay todo pa rin ang ilalaro ng Cargo Movers para makakuha ng momentum sa susunod na phase.
“We’re not doing anything special,” wika ni F2 Logistics coach Ramil de Jesus na pakay sikwatin ang first Grand Prix title para i-represent ang bansa sa AVC Asian Women’s Club Championship sa Kazakhstan sa susunod na taon. “The team just told me that they wanted to win. So I’m doing my best in guiding them to achieve that goal.”
Sakaling manalo sa playoff ang F2 Logistics, haharapin nila ang no. 2 seed sa one-game semifinal match sa Ibalong Centrum for Recreation sa Legazpi City sa Disyembre 3.
Kagaya ng Cargo Movers, lalaban ng pigaan ang Lady Troopers kahit wala na silang pag-asa na sumampa sa third place.
“I’m glad the team is starting to peak. Although we don’t have a chance for the third spot anymore, we will still do our best to win over F2 Logistics on Tuesday and Cignal on Thursday to gain momentum in the playoffs this Saturday.” wika ni RC Cola-Army coach Kungfu Reyes.
Huhugot ng lakas ang F2 Logistics kina reinforcements Hayley Spelman at Sydney Kemper kasama ang mga local netters na sina Ara Galang, Cha Cruz, Aby Marano, Mika Reyes at All-Filipino Conference Most Valuable Player Dawn Macandili.

Kakapit naman ang RC Cola-Army kina import Kierra Holst at Pinay hitters Jovelyn Gonzaga at Honey Royse Tubino.



