Alden-Maine duet, benta agad sa YouTube!
Alden-Maine, todo-lambingan sa studio!
By Ruel Mendoza June 20, 2016
Hindi pa rin maka-move on ang legion of fans nina Alden Richards at Maine Mendoza a.k.a. Yaya Dub sa naganap na 11th monthsary ng dalawa sa Eat Bulaga.
Sinasariwa ng AlDub Nation ang naging duet ng dalawa ng theme song ng kanilang nalalapit na romantic-comedy film na Imagine You & Me.
‘Yung iba ay paulit-ulit na pinapanood ito sa YouTube kaya #1 agad ito sa hits. Hindi kataka-taka na mag-number one ito kapag na-release na ang single na ito sa iTunes at sa iba pang music streaming services. Nag-exchange pa nga ng greetings ang Kalyerseye loveteam sa Twitter noong nakaraang Thursday pagkatapos ng kanilang celebration sa Eat Bulaga. Tweet ni Maine: “Thank you, @aldenrichards02. Happy 11th!”
Sagot naman ni Alden: “You’re welcome, proud of you.”
Sa naging interview naman ng dalawa, kinuwento ni Maine na 15 minutes lang niya nasulat ang lyrics sa awiting Imagine You & Me. Kaya raw mabilis niyang nagawa iyon dahil sobrang inspired siya.
Naikuwento rin ng dalawa na habang nagsu-shooting sila ng pelikula sa Como, Italy ay nagkaroon sila ng pagkakataon na mapag-isa at mag-date na walang nakakaistorbo sa kanila.
‘Yun daw ang pinaka-unforgettable moment nila sa Italy at mapapanood nga raw ito ng kanilang mga fans sa July 13 na.
Anyway, last June 15 nga naging abala sa recording studio sina Alden at Maine kaya wala sila sa Kalyeserye.

Pero nai-share naman sa social media ang kulitan at lambigan nila habang nasa recording session sila.
Kasabay ng pag-launch ng kanilang duet ay ang teaser trailer ng kanilang pelikula na kinunan pa sa isa sa pinakaromantikong bansa sa buong mundo na Italy.



