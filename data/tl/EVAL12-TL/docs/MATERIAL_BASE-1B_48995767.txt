
Linggo, Marso 31, 2013

Bribery

Bribery

(Mt. 28: 8-15)

Bribery: the offering of money or other incentives to persuade somebody to do something, especially something dishonest or illegal.

Sa tagalog: panunuhol!

Since time immemorial, meron na din palang pamamaraan para mapagtakpan ang isang katotohanan. Ang mga bantay ay binigyan nang pera upang humabi nang isang kasinungalingan upang mapagtakpan ang isang katotohanan, katotohanan na si Hesus ay muling nabuhay. Kailangan nilang maitago ang katotohanan upang hindi mahayag ang kanilang kamalian sa panghusga at pagpatay kay Hesus.

Ngunit dahil ito ay katotohanan, hindi ito naitago, hindi ito mapasinungalingan kaya nga hanggang sa panahon ngayon nagpatuloy ang kwento ni Hesus. Siya ay muling nabuhay.

Simula na muli nang kampanyahan para sa local na eleksyon. Siguradong babaha na naman ang pera kabi-kabila. Siguradong marami na naman ang tatanggap nang pera upang matakpan ang mata at di makita ang katotohanan.

Hwag padala sa pera. Hwag tumanggap nang suhol! Ipahayag ang katotohanan!



