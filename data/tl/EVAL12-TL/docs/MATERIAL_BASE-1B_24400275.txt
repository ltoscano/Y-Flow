Bato: Handa akong mag-resign! By Betchai Julian October 3, 2016
Handa akong mag-resign.
Ito ang matigas na inihayag kahapon ni Philippine National Police (PNP) chief Director General Ronald dela Rosa sa harap ng mga pulis sa pagbisita nito sa mga opisina ng mga pulis sa Isabela at Cagayan bago dumiretso sa Ilocos Norte.
Ayon kay dela Rosa, handa itong magbitiw sa kanyang puwesto kapag nabigo ito sa kampanya kontra iligal na droga sa bansa. Kasunod ng pahayag na ito, hinikayat ni Dela Rosa ang mga provincial police commands na seryosohin ang kampanya ng PNP laban sa iligal na droga at krimen sa kanilang nasasakupan.
Muling binalaan ni Dela Rosa ang mga scalawag policemen na magbitiw na lamang sa kanilang tungkulin kung sangkot ang mga ito sa illegal drug trade.



