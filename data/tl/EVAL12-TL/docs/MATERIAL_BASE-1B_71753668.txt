Napolcom: 7 araw na imbestigasyon vs PNP gens July 6, 2016 Sa isinagawang pulong ng National Police Commission (Napolcom) nitong Miyerkules hinggil sa sangkot umanong limang heneral sa Philippine National Police (PNP), sinisiguro nito na matatapos ang imbestigasyon sa isyu sa loob ng pitong araw at ng agarang conduct dismissal proceeding.
Ayon kay Napolcom Commissioner Rogelio Casurao makakaasa ang publiko sa proseso at resultang gagawin ng ahensya at bibigyan ng limang araw ang mga sangkot na heneral na makasagot sa isyu.
“We are assuring the public that the investigation to be conducted is going to be straight ahead investigation,” ani Casurao. “The president is very clear on this matter. Ayaw niya na that the investigation will drag on. We are never going into that situation.” Idinagdag pa ng commissioner na isang buwan ang kabuuang haba ng proseso sa pagharap sa isyu.
“We are estimating that we could complete the entire process in a month’s time. We will come up with a very clear pronouncement by way of an en banc resolution to be signed by all commissioners,” ani Casurao.
May hawak umanong mga ebidensya si Pangulong Rodrigo Duterte kung kaya’t ang pangalan ng mga opisyales ay lumutang mismo sa talumpati nito sa isinagawang anibersaryo ng Philippine Air Force noong Martes.
Samantala ayaw munang maglabas ng ebidensya ang Malacañang hinggil sa paglutang ng mga pangalang tiwaling PNP officials.
“The evidence (documentary or testimonial) against the named generals should not be released yet as it may prejudice the administrative and criminal investigation/s & case/s against them,” ayon sa text message ni Communications Secretary Martin Andanar sa media.



