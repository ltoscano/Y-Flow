MGA BINULAG NI DUTERTE (3)

MALAYONG-MALAYO naman sa kalingkingan ni Vice-President Jojo Binay itong si Davao City Mayor Rodrigo Duterte.
Ang aking ipinagtataka ay kung bakit ‘pag umasta si Duterte ay siya na ang pinakamagaling na lider sa balat ng Pilipinas.
Kapal, noh.
At ‘pag umasta pa ito ay parang siya na ang pinakamalinis sa bu-ong sangkatauhan.
Pero boss, pwede bang ipaliwanag ang koneksiyon ng pamilya mo sa Holiday bus diyan sa Davao?
Itinatanong natin ‘to dahil balita ko, eh, kasosyo rito ang pinagbibintangang smuggling king na kanyang binabanatan?
At paano nakapasok ang sangkatutak na Korean surplus na ginagawang taxi riyan sa Davao?
Maganda ring tanungin ko saan at paano winawaldas ni Duterte ang P430-million intelligence fund ng kanyang opisina.
Sa laki ng pondong ito, ni hindi dapat namamayani ang NPA sa Paquibato district.
Bagama’t alam naman natin na malabong manalo si Duterte sa anomang posisyon sa labas ng Davao, nakalulungkot isispin na may mga tao pa ring napaniniwala nito sa kanyang kakayahan.
Ito ay isang repleksiyong ng isang malaking kamalian pagdating sa ating pagdedesisyon kung ano ang tama para sa bayan.



