Paolo, excited na sa romansa kay Dennis!
By Jojo Gabinete June 9, 2016 Noong Martes ang story conference sa Viva Films office ng Bakit Lahat ng Guwapo, May Boyfriend?, ang unang movie team up nina Anne Curtis at Dennis Trillo.
Si Jun Lana ang direktor ng project na tatampukan din ni Paolo Ballesteros na missed na missed na ng loyal viewers ng kalyeserye ng Eat Bulaga.
Ang shooting ng Bakit Lahat ng Guwapo, May Boyfriend? ang pagkakaabalahan ni Paolo habang hindi pa ito ibinabalik sa Eat Bulaga. Suspended si Paolo sa Eat Bulaga mula pa noong March 2016 dahil sa kanyang mga Facebook rant tungkol sa event ng mga advertiser na ginanap sa Subic, Zambales.
Hindi masabi ni Paolo kung kailan siya pababalikin kaya consistent ang kanyang sagot na “Six months nga di ba?” sa mga paulit-ulit na nagtatanong.
Kahit suspendido sa Eat Bulaga, nakakatanggap si Paolo ng mga alok na television guesting at teleserye pero tinanggihan niya.
Base sa title ng pelikula nila, lalabas na mag-boyfriend sina Paolo at Dennis. At sa Facebook account ni Paolo, excited na nga siyang makaeksena sina Dennis at Anne.
Julie Anne, bakasyon grande sa Europe!
Malapit nang i-release ng GMA Records ang 3rd album ni Julie Anne San Jose pero hindi pa napagdedesisyunan ang final title. Hands-on si Julie Anne sa pagpili ng mga kanta na maririnig sa bagong album na magpapakita ng maturity niya bilang singer.
“It’s more mature in the way na nag-evolve ‘yung genre. It’s different dahil ‘yung mga nauna ko na album sa GMA Records.
“I’m excited kasi mga bagong song talaga ‘to. I composed some songs, tapos meron din songs from different composers, at ‘yung iba US based,” ang mga impormasyon ni Julie Anne tungkol sa album niya.

Hihintayin muna ni Julie Anne na ma-release ang album bago siya pumunta sa Europe. Ang bakasyon sa Europe mula July 4 hanggang July 12 ang belated birthday at graduation treat ni Julie para sa sarili niya.



