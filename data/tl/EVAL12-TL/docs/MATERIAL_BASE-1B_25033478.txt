Alden-Maine, magsasama na sa teleserye!
By Glenn Regondola, Rose Garcia July 28, 2016 Nabanggit ng Pambansang Bae na si Alden Richards sa ginanap na thanksgiving party niya para sa entertainment press kunsaan, bonggang nag-share talaga ito ng blessings niya na may posibleng gagawin silang serye ni Maine Mendoza, pero, nothing final at pag-uusapan pa lang yata.
Now, that made us think, matutuloy pa kaya ang My Love from the Star or matutuloy pa kaya si Alden na maging bida rito or ibang serye na ang gagawin niya? Eh, originally, alam nga namin, dapat ay nagte-taping na ngayon for MLFTS.
‘Yun nga lang, so far, sa mga Kapuso stars, si Alden sana ang perfect na gumanap sa role ni Matteo Do. Kinumpirma na ito before ng director ng serye na si Joyce Bernal. But it seems, something might change?
Alden, deadma sa kinita ng movie nila ni Maine! Matagal nang gustong magkaroon ng isang araw ni Alden Richards para mga sa entertainment media bilang pag-give-back naman niya sa mga naging kabahagi ng kanyang career sa simula’t simula pa lamang hanggang sa maging sikat na sikat na siya.
Pero, sa kadahilan nga na punumpuno ang kanyang schedule lalo na noong nakaraang taon, at sa early months na ito, nitong July 26 lamang siya nagkaroon ng pagkakataong maisakatuparan ang kanyang matagal nang balak.
Isang buong maghapon ‘yon na siya lamang ang tanging naroon kasama ang ilang staff ng GMA CorpCom na siyang naging punong-abala sa pasasalamat na ito ni Alden.
Umulan ng cash prizes sa magkakaibang denominations, give aways at ang grand prizes na isang technomarine watch at ang entertainment showcase (isang 40” Samsung LED TV at Samsung Home Entertainment System) na pinanalunan ko.
Hindi rin naging selfish ang Pambansang Bae sa mga katotong gustong magpa-picture sa kanya dahil nilibot niya talaga ang bawat table para sa isang photo op sa amin.
Bago nagsimula ang short presscon para sa kanya at ang raffle proper, nagpasalamat din si Alden sa magagandang reviews na kanyang natanggap dahil sa magandang acting niya sa blockbuster movie na Imagine You & Me nila ni Maine Mendoza na patuloy pa ring pinipilahan as of this writing.
Sa mga nagtatanong kung nakailang milyon na ito, walang maisagot ang Kapuso actor dahil hindi naman daw nila inaalam ito at hayaan na lang daw na ang producers (APT Entertainment, GMA at M-Zet Films) ang sumagot sa official figure nito.



