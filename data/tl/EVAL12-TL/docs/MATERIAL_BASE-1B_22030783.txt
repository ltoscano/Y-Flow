Push Mo Toh!: Liza S., crush na crush ni Sofia G.!
James, bet ng anak ng pulitiko! By Glenn Regondola August 27, 2016
Pumirma na ng limang taon na managerial contract ang anak ni Tacloban Mayor Cristina Gonzales na si Sofia Gonzales sa Viva Artist Agency, noong Huwebes ng hapon, August 25.
Kasama sa pirmahan ng kontrata, bukod sa mag-ina, ang Viva heads na sina Boss Vic del Rosario at Ms. Veronique del Rosario pati na ang manager ni Sofia na si Aster Amoyo.
Magku-concentrate muna si Sofia sa kanyang singing at recording career dahil ito naman talaga ang gusto niyang gawin. Pero, open naman daw siya sa possibilities na mag-artista sa tamang oras. Ipinarinig nga niya sa amin ang cover songs na Toxic, Here, Skinny Love, at ang sarili niyang version ala-acapella na Minsan Lang Kitang ibibigin. Ni-request ni Boss Vic na kumanta siya ng isang Tagalog at matapos niyang marinig ito, todo palakpak siya kay Sofia.
At sa reaksiyon nga ng mga nasa paligid, sabi ng Viva topnotch, ‘we have a new star’ na sinabayan naman ng mga katoto ng pagsasabing ‘Millennial Star’ is born.
Feel ba niya ang titulo?
Parang nahihiyang sagot naman ni Sofia na “Yeah, okey.”
Halatang uncomfortable siya sa title, pero mukhang okey lang sa kanya kung ‘yon ang gusto ng mga taong itawag sa kanya.
Kakaiba nga ang hagod ng boses ni Sofia na para siyang international artist pati na nga ang kanyang looks na isang teenager nga na punumpuno ng pangarap. 17 years old lang siya.
Ayon sa kanya, big fan siya ni Yeng Constantino at sa Viva naman, si Sarah Geronimo.

Hindi niya naitanggi na crush raw niya si James Reid na kinikilig-kilig kapag nababanggit ang pangalan nito, pero ang girl-crush raw niya ay si Liza Soberano.
Sa tsikahan naman namin with her mom, sinabi ng mayora na hindi siya magiging stage mother tulad ng iba.
Aniya, “I’ll always be a mother to her.
“I give her guidance, and to pray more, mga ganyan.
“Kasi nga, Christian ako ngayon.
“Be nice to people, be kind na kahit let’s say successful ka na, be humble.
“Wala ata akong time na maging stage mother, pero once in a while, weekends siguro, I can come.
“But she goes with me kasi okey naman ‘yong school niya. Kaya, ‘pag Tacloban, sumama siya.
“Babae kasi, ayokong maano siya.”



