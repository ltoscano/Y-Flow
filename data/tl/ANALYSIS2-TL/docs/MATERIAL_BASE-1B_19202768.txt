WHO: Zika virus ‘di na int’l concern By AFP, Juliet de Loza-Cudia November 20, 2016
Idineklara ng World Health Organization (WHO) na hindi na itinuturing na international emergency ang Zika virus at hindi na nangangailangan ng pang matagalang pag-aaral para masolusyunan.
Nabatid na unang idineklara ng WHO Emergency Committee, noong Pebrero na public health emergency of international concern (PHEIC) ang Zika virus.
Sa kabila na itinuturing na isang hamon sa pampublikong kalusugan ang Zika at nangangailangang aksyunan, hindi na ito itinuturing na ‘international concern’. Tinanggap naman ni WHO Director-General Dr. Margaret Chan, ang rekomendasyon pero dapat umano na mamantine ang ‘preventive measures’ para maiwasan ang sexual transmission ng virus na nagreresulta ng pagliit ng ulo ng sanggol sa sinapupunan o microcephaly.
Importante rin na maiwasan ng mga buntis ang bumiyahe sa lugar kung saan may nangyayaring transmission ng Zika virus.



