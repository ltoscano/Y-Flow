HEALTH FRONTIERS: Bumubukol May gamot ba ang keloids? Dati isa lang ito pero nadagdagan na. Minsan makati at masakit kapag pinisil. Ang keloid ay balat na bumubukol dahil sa paglaki ng scar tissue. Madalas makita ito sa mga taong maitim ang balat lalo na kapag nasugatan. Ito ay peklat na lumalaki at tumutubo sa tainga, dibdib, likod at braso. Sa iba, kumakati ito, masakit o malambot hawakan.
Hindi alam ang tunay na dahilan nito pero maaring may depekto sa collagen production na nangyayari kapag napinsala ang balat.
Nagagamot ito sa pamamagitan ng cortisone injections, radiation therapy o paglagay ng silicone gel. Pwede rin operahan ito o tanggalin sa laser surgery pero maaring bumalik ito.
Sumasakit ang ari ko kapag nakikipagtalik ako. Normal ba ito? â€” Name withheld.
Kung babae ka, ang tawag diyan ay dyspareunia. Kadalasan nangyayari ito kapag tuyo o hindi gaanong basa ang vagina.
Mawawala ito kapag mag-relax ka, huwag kang kabahan sa sex at gumamit ka ng vaginal lubricant.
Ang dyspareunia ay pwede rin epekto ng vaginismus kung saan tumitigas ang vaginal muscles dahil sa kaba, impeksiyon sa vagina o cervix, fibroids sa uterus, cysts sa obaryo, pelvic inflammatory disease, menopause, sex after surgery or childbirth at sexually transmitted diseases.
Kadalasan hindi na ito kailangan gamutin. Gumamit lamang ng lubricant o mag-sex pagkalipas ng anim na linggo pagkatapos manganak.
Kung ang dyspareunia ay galing sa mga nabanggit na problema sa itaas, pumunta sa doktor para sa tamang gamot.
Tumawag ng doktor kapag may ibang sintomas tulad ng pagdurugo, sugat sa ari, irregular periods o vaginal discharge.



