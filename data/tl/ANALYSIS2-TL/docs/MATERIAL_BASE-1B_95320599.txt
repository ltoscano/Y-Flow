KING JAMES!
52-year title drought tinapos ni LeBron By AFP June 21, 2016 KING’S MEN — Si LeBron James, hawak ang NBA championship at Finals MVP trophies matapos talunin ang Golden State, 93-89, sa Game 7 ng NBA Finals. Napapagitnaan si King James ng teammates niyang may mahahalagang papel sa paghahatid sa Cleveland sa kampeonato pagkatapos ng 52-taon. (AFP)
Nag-deliver si LeBron James ng isa sa kanyang pinakamatinding all-around performance Linggo ng gabi sa Oakland, at kinumpleto ng Cleveland Cavaliers ang greatest comeback sa kasaysayan ng NBA Finals nang sipain sa trono ang defending champion Golden State, 93-89.
Totoo sa kanyang pangako nang bumalik noong 2014 sa kanyang hometown mula Miami, inihatid ni King James ang Cleveland sa kampeonato.
Pagkatapos ng 52-year drought, nagtaas muli ang Cleveland ng tropeo mula sa apat na major sports — ang Larry O’Brien trophy ng NBA. “Cleveland, this is for you,” umiiyak na sigaw ni James sa court nang mag-zero-zero na ang game clock sa Oracle Arena.
Umiskor si James ng 27 points, nagbaba ng 11 rebounds at namigay ng 11 assists — pangatlong triple-double lang sa finals Game 7. Walang kumontra, siya rin ang tinanghal na Finals MVP — pangatlo ng kanyang career.
Ang NBA record 73-win sa regular season ng Warriors, naging palamuti na lang sa kanilang taon dahil hindi nagawang maidepensa ang titulo na kinuha noong nakaraang taon laban sa Cavaliers.
“We were able to put together some spectacular games down 3-1,” bulalas ni LeBron. “This is special. I kept that positive attitude. I don’t know why we had to take the hard road. Against all odds.”
Biktima ng pinakamasaklap na dagok sa NBA Finals history ang Warriors, hindi natalo ng tatlong sunod sapul noong 2013.
“It sucks. It hurts to lose when you had a 3-1 lead,” ani Draymond Green, namuno sa Warriors sa kinamadang 32 points. “It’ll sting me for a while. I’ll probably never be over that.”
Si NBA scoring champion at back-to-back MVP Stephen Curry, may 17 points lang. ang Splash Brother niyang si Klay Thompson, nadiyeta sa 14.

Umayuda sa Cleveland si Kyrie Irving ng 26 points, huli ang crucial 3-pointer sa harap ni Curry 52 seconds na lang na bumasag sa huling deadlock na 89-89.

May 12 si JR Smith, 9 at 14 rebounds kay Kevin Love.
Tatlong free throws ang ipinasok ni James, dinagdagan ng isang 3-pointer tungo sa 89-87 lead ng Cavs pero agad itinabla ng Warriors sa layup ni Thompson, 4:39 na lang. Six possessions na walang umiskor sa magkabila hanggang humaginit ang 3 ni Irving.
“It was 89-89 it felt like for three days and it was really only probably a minute and a half,” pakli ni Smith.
Pagkatapos ng isa pang stop ng Cavaliers, na-foul ni Green si James na umere na at nakaamba ang slam. Isa lang ang naipasok ni James na naging final margin na, at ngayong taon ay ang Warriors naman ang nanood ng selebrasyon ng dayong team sa kanilang home floor.



