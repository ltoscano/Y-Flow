Walang lunas
By George Nava-True II December 12, 2016
Totoo bang walang lunas ang emphysema? Gaano katagal ang buhay ng taong may ganitong sakit? Ano ang pinakamagandang pang-maintenance sa sakit na ito para hindi bumilis ang paglala? Maraming salamat po! â€” Name withheld. Tama ka! Hindi nagagamot ang emphysema. Pero meron paraan para hindi lumalala ito at maging normal ang buhay mo. Ang emphysema ay bahagi ng mga sakit na kung tawagin ay chronic obstructive pulmonary disease. Nangyayari ito kapag ang air sacs o ang lalagyan ng hangin sa baga ay nasisira. Dahil dito, nababawasan ang dami ng oxygen na dumarating sa bloodstream. Kapos ang hininga kahit nagpapahinga ka at nahirapan kang kumilos. Puwede itong magsimula pagkalipas ng ilang taon na meron ka ng sakit.
Ang pangunahing dahilan ng emphysema ay exposure sa airborne irritants tulad ng usok, sigarilyo, marijuana, maduming hangin, coal and silica dust at manufacturing fumes. Sa ilan, ang sanhi nito ay inherited deficiency ng protina na Alpha-1 antitrypsin deficiency emphysema.
Para hindi lumalala ang sakit, maaring bigyan ka ng doctor ng smoking cessation drugs tulad ng bupropion hydrochloride at varenicline upang matigil ang paninigarilyo, bronchodilators para mawala ang ubo at maging normal ang paghinga mo at inhaled steroids para makahinga ka ng mabuti. Huwag gamitin ito ng matagal kasi maaring humina ang buto at magkaroon ka ng high blood pressure, katarata at diabetes. Kapag meron kang bacterial infection tulad ng bronchitis o pneumonia, makakatulong din ang antibiotics.
Pulmonary rehabilitation in the form of breathing exercises ay maganda sa taong may emphysema. Tuturuan ka rin ng tamang pagkain para pumayat kung sakaling may kinalaman ito sa problema mo sa paghinga. Kung malala ang problema, baka kailangan ng supplemental oxygen na pwedeng gamitin sa bahay. This is done using a narrow tube that fits into your nostrils. Pwede rin magpaopera.
Para guminhawa ang pakiramdam, itigil ang paninigarilyo, iwasan ang mga respiratory irritants tulad ng usok ng sasakyan, secondhand smoke, pabango at kandila, mag-exercise lagi, at iwasan ang malamig ng hangin. Kapag malamig ang panahon, magsuot ng scarf at takpan ang ilong at bibig ng maskara.



