Japan mag-aarmas vs China By Noel Abuel August 15, 2016
Magbubuo ang bansang Japan ng makabagong land-to-sea missile bilang bahagi ng plano na pagpapalakas ng depensa nito sa China sa pinagtatalunan ng mga itong isla.
Ayon sa ulat, ang desisyon ng Tokyo ay kasunod ng makailang protesta laban sa Beijing dahil sa pag-angkin sa isla ng Senkaku ng Japan na tinawag naman ng Diaoyu ng China.
Plano ng Tokyo na magpadala ng armas na may kakayahang umabot sa layong 300 kilometro o 190 milya sa isla ng Miyako sa Okinawa prefecture.

Sakop umano nito ang pinag-aagawang mga isla kung saan inaasahang makukumpleto ito sa 2023.
“In light of China’s repeated acts of provocation around the Senkaku islands, Japan aims to increase deterrence with improved long-range strike capability,” ayon sa Yomiuri Shimbun newspaper.
Ang nasabing missile ay gagamit ng solid fuel na madaling magagamit umano kung kinakailangan.



