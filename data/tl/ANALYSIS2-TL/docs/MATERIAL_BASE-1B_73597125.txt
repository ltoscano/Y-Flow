SCORING MACHINE
Heat nanlamig kay LeBron December 11, 2016
Isa pang milestone ang nilista ni LeBron James, umiskor ng 27 points para umangat sa ninth place sa NBA scoring list, at pinalamig pa ng Cleveland Cavaliers ang dayong Miami Heat 114-84 Biyernes ng gabi.
Walang dudang isang scoring machine si LeBron, sa tinatakbo ng career ay mukhang malayo pa ang mararating.
Iginuhit ni James ang 27,315 career points at sa driving layup 6:58 sa laro ay nilag!!pasan sa career list si Elvin Hayes. Makalipas ng isang minuto ay nilabas ang four-time MVP at sinabayan ng maingay na ovation ng crowd.
Sa kaagahan ng laro ay nilag!!pasan ni James si Hakeem Olajuwon, at hindi malayong laktawan na si Moses Malone (27,409) sa eighth place sa mga susunod na laro.
“Anytime I’m mentioned with the other greats, it’s very surreal and very humbling,” wika ni James.
Hindi napigil ng back spasms si Kevin Love para umayuda ng team-high 28 points na may sahog pang 15 rebounds sa Cavs.
Nagdagdag si Kyrie Irving ng 23 points sa Cleveland, nakatatlong sunod na panalo na matapos ang tatlong kabit na semplang.
May 17 si Derrick Williams para pangunahan ang kulang sa taong Heat, walong players lang ang pinag-uniporme.
Tumapos ng eight points at 12 rebounds sa loob ng 28 minutes si Miami center Hassan Whiteside.

Lumayo ang Cleveland sa dulo ng first quarter at tinipa ang biggest lead ng half 57-46 sa 3-pointer ni Irving bago natapos ang second.
May eight assists pa si James, kapos ng apat para maging 16th player sa NBA history na namigay ng 7,000 sa buong career – at unang frontcourt player na makakagawa nito.
Inumpisahan ng Heat ang kakaibang reunion tour, unang hinarap si James na instrumento sa dalawang NBA titles ng Miami.
Tuloy ang trip Sabado sa Chicago laban naman kay Dwyane Wade na tumawid sa Bulls nitong offseason.



