EYE-BALL: Scottie Thompson endorser na ng playground.ph By @dbuzzketball SSeptember 17, 2016 Scottie Thompson kasama si playground.ph President Nonoy Mederito
Habang papasikat na nang papasikat si Scottie Thompson ng Brgy.

Ginebra, dumarami rin ang kanyang endorsements.
Kailan lang ay kinuha siya ng Playground.ph bilang endorser.
Pumirma siya ng kontrata kasama ang presidente na si Nonoy Mederito na tuwang-tuwa sa magandang showing ng Ginebra rookie.

Kapansin-pansin naman kasi ang magandang nilalaro ni Scottie, lalo na ang kanyang rebounding prowess.
Kahit na hindi naman siya katangkaran, sige pa rin ang kuha niya ng rebounds at bukod dyan, inaasahan din siya sa scoring.
Kaya â€˜di mo naman masisisi ang iba sa pagsasabing si Scottie na nga ang future ng Ginebra.
***
Ilang araw na lang ang nalalabi at tapos na ang PBA eliminations.
Kaya naman napaka-importante na ng mga susunod na laro hanggang next week.
At dahil nakapasok na sa tuktok ng standings ang Ginebra, siguradong dudumugin ang lahat ng laro nila sa quarters at semis.

Ito na nga ang best performance ng Ginebra in recent years.
Makikita mo sa paglalaro nila ang kakaibang attitude, ang pagka solid ng players at ang camarederie nila.
Inspired basketball, wika nga.
Sa loob ng maraming taon, matalo man o manalo, laging nakasubaybay sa kanila ang mga fans at hindi sa kanila bumitaw.
Kahit na mahal ang tickets, sige pa rin sa pagpanood ng live ang Ginebra fans.



