Sportswriters, BSP back-to-back W July 25, 2016
Nag-swak ng back-to-back wins ang Sportswriters at Bangko Sentral ng Pilipinas sa nakaraang linggo upang manitiling mga kontender sa 2016 Friendship Cup – Para kay Mike Lee Basketball for a Cause Tournament sa Rizal Memorial Coliseum. Unang binigo ng mga Sportswriters ang Poker King Club, 88-79, bago nito nailusot ang 88-80 panalo sa PAGCOR para sa solo lead sa 3-1 win-loss sa eight-team cagefest na ang makakalap na pondo’y para sa manunulat na si Michael Lee, na-stroke noong Nobyembre sa oras ng kanyang pagtatrabaho.
Bumawi ang BSP nang tambakan ang Philippine Sports Commission, 94-52, bago pinigilan ang Full Blast Digicomms, 93-89, upang iangat ang kartada sa 2-2 pa at nagpasikip sa rambol para sa Final Four.
Nahulog ang PKC at Full Blast Digicomms sa 3-2, kabunto ang Bangko Sentral at PAGCOR sa patas na 2-2, PSC 2-3, Sports TV5 1-2 at Sports Photogs 0-1.
Suportado ang cagefest ng F2 Logistics Cargo Movers, SportsCORE at bagong pamunuan ng Philippine Sports Commission sa pangunguna ni chairman William Ramirez.



