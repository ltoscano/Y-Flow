PHL U19 kinapos sa Princess Cup By Elech Dawa July 21, 2016
Semplang na makapasok sa Finals ang Filipinas matapos yumuko sa Vietnam 25-14, 25-16, 25-18 sa semifinals ng 19th Princess Cup Southeast Asian Women’s Under-19 Championship sa Sisaket, Thailand.
Nalasap ng Philippine team ang pangalawang kabiguan, una silang yumuko sa powerhouse Thais 14-25, 23-25, 16-25, sa group stages.
Lumanding sa No.2 spot ang Nationals sa Pool A at nakatapat ang No.1 sa Pool B na Vietnam. Masyadong malakas ang Vietnamese para sa Pinay netters dahil sa agwat ng mga iskor.
Tatargetin na lang ng PHL team na humabol sa podium, makikipagbakbakan para maka-salvage ng kahit bronze medal.
Galing ang dalawang panalo ng team Philippines sa Singapore 25-9, 25-14, 25-23 noong Sabado, at laban sa New Zealand 25-23, 25-13, 17-25, 25-17 nitong Linggo.
Ayon kay PHL team manager Peter Cayco, gagawin lahat ng Filipinas para masungkit ang bronze.
“Hopefully we could get a bronze,” saad ni Cayco.



