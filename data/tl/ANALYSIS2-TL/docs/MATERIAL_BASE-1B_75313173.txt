Prutas sa high blood
By George Nava-True II November 19, 2016
Pwede bang magpagupit ang buntis? — Name withheld.
Oo naman basta may pambayad! Mahirap kasi kapag wala at baka mapagilitan pa siya. May hypertension ako. Anong prutas ang dapat kainin? — Name withheld.
Kumain ng mga malusog na pagkain para bumaba ang blood pressure. Sundin ang Dietary Approaches to Stop Hypertension o DASH diet na nagbibigay halaga sa prutas, gulay, whole grains, manok, isda at low-fat dairy foods.
Bawasan ang pagkain ng saturated fat, cholesterol at trans fats.
Bawasan din ang asin, asukal at red meats sa diet.
Kumain ng maraming potassium na makikita sa kalabasa, patatas, yogurt, broccoli, saging, gatas, salmon, manok at tuna. .

Sa mga taong may hypertension o may edad na 51 pataas, bawasan ang paggamit ng asin sa 1,500 milligrams (mg) o 2/3 tablespoon kada araw.
Alamin ang dami ng asin sa mga kinakain lalo na sa de lata para hindi tumaas ang blood pressure.
Kapag sinunod ang DASH diet, bababa ang blood pressure sa loob ng dalawang linggo. Narito ang ilang tips para mapadali ito:
Kumain ng prutas at gulay tuwing tanghalian at hapunan.
Ugaliin na kumain ng prutas lagi at gawin itong merienda.
Ok din ang prutas na de lata basta hindi masyadong matamis.
Uminom ng low-fat o skim dairy products sa almusal o hapunan. Dagdagan ang gulay sa ulam.
Sa halip na kumain ng chips, cake o ice cream, maghanap ng pasas, mani, popcorn na walang asin at walang mantikilya o hilaw na gulay.



