
San Beda luhod sa St. Benilde By Elech Dawa January 6, 2017
Matamlay ang umpisa ng defending champion College of Saint Benilde pero napaluhod pa rin nila ang makulit na San Beda College, 12-25, 25-17, 25-23, 25-19, kahapon sa women’s division ng 92nd NCAA volleyball tournament sa Filoil Flying V Center sa San Juan City.
Nasugatan sa first set, 12-25, pero naging mabalasik ang Lady Blazers sa huling tatlong frames upang sikwatin ang pang-anim na panalo sa pitong salang at masolo muli ang segundo puwesto sa team standings.
Pinamunuan ni Rachel Anne Austerio ang opensa para sa St. Benilde matapos magtala ng 13 points habang sina last year’s Finals MVP Jeanette Panaga, Jan Arianne Daguil at Ranya Musa ay nag-ambag ng tig-11 puntos. “We were more concerned on what San Beda is going to do than we are should do that really slowed us down in the first set. Good thing we changed our attitude and played more aggressive,” saad ni CSB coach Michael Carino.
Humulagpos sa magic four ang Red Spikers matapos ilista ang 5-3 karta at nanganganib din sila na hindi makasampa sa semis.
Isang pang panalo ng CSB ay panigurado na sila sa playoff para sa Final Four at kung mananaig naman sa huling dalawang laro ay swak na sila sa semifinals.
Susunod na makakalaban ng Taft-based squad ang Arellano University sa Enero 11 sunod ang wala pang mantsa at last year’s runner-up San Sebastian College sa Jan. 25.
Sa men’s division, pinasan ni Johnvic de Guzman ang St.

Benilde sa 25-19, 25-23, 25-17 panalo kontra San Beda para hablutin ang solo lead sa barahang 6-1.
Semplang sa segundo ang Lions sakmal ang 6-2 card.



