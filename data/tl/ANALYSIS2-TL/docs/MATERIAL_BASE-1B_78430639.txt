Pagrepaso sa datos ng School-Based Feeding Program, imunangkahi ng PIDS

May 17, 2016 Lucia F. Brono

LUNGSOD QUEZON, Mayo 17, (PIA) -- Nagpahayag ang Philippine Institute for Development Studies (PIDS) na kailangan ng wastong pagtitimbang at maayos na dokumentasyon upang makita ang tunay na kalagayan ng nutrisyon ng mga mag-aaral sa mga pampublikong paaralan. Hinimok ng PIDS ang Department of Education (DepED) na repasuhin ang mga dokumento at datos ukol sa “nutritional status ng mga bata pati na rin ang pamamaraan ng pagtitimbang, pagkuha ng edad at ng taas. Ayon sa PIDS, nakitaan ng maraming pagkakamali ang mga dokumento ng DepEd sa kanilang pagtasa sa epekto ng School-Based Feeding Program. Ayon kay PIDS Consultant at UP Professor Ana Maria Tabunda maraming pagkakamali sa pagdodokumento tulad ng petsa, taas at timbang ng bata bago at pagkatapos ng feeding program. May mga mali din sa birthday at edad ng bata. “Kitang kita ang mga mali sa pagsukat ng taas ng maraming bata. May mga batang mas lumiit pagkatapos ng feeding, at may mga pangyayari na hindi makita ang datos ng timbang at taas ng ibang bata pagkatapos ng feeding,” pahayag ni Tabunda. Ayon kay Tabunda,malaking balakid ang maraming pagkakamali sa pagdodokumento, at mga datos na nakuha ng mga mananaliksik ng PIDS Upang maibibigay ang tamang programa para maisaayos ang nutrtisyon ng mga pampublikong batang mag-aaral. Sinabi pa ni Tabunda na upang makita ang progreso ng School Feeding Program, kinakailangan ng maayos na timbangan at height measurement sa mga paaralan maging doon sa mga hindi nagpapatupad ng programan dahil lahat ng paralan ay obligadong magsumite ng timbang at taas ng bata sa simula at tapos ng eskuwela. Kaniya ring inirekomenda na turuan ang mga “school heads, mga nars at mga guro ng tamang pagtitimbang, tamang pagsusukat ng taas at tamang dokumentasyon bago at pagtapos ng feeding program. Dagdag pa ni Abunda, ang tamang dokumentasyon ay nakatutulong sa pagtukoy ng benipisyaryong paaralan at beneipisyaryong mag-aaral maging sa pagsubaybay at sa pagtasa ng resulta ng programa. Nagmungkahi din siyang bigyan ang mga apaaralan ng application program katulad ng Microsoft Excel upang wastong makwenta ang edad ng mga bata. Sa karanasan ng Natonal Capital Region (NCR) ang maling timbangan, maling pagtitimbang at pagsukat ng taas at maling pagkuwenta ng edad ng bata ay nakita din sa lokal na pamahalaan ng Mandaluyong sa kanilang pagtataguyod na mabigyan ng magandang nutrisyon ang lahat ng batang mag-aaral. Sa rekomendasyon ng National Nutrition Council-National Capital Region (NNC-NCR), nilagyan ng height measurement device at detecto na timbangan ang lahat ng pampublikong paaralan at tinuruan ng mga City Nutritionist ang mga guro at nars ng tamang pagtitimbang. Isinaayos din ang menu ng mga pagkain para sa feeding program. Sa gawaing ito, malaki ang ikinaganda ng nutrisyon ng mga mag-aaral. Sinimulan ng DepEd ang feeding program noong 1997 upang mabigyan ng pansamantalang lunas ang malnutrisyon sa mga mag-aaral sa pambublikong paaralan. (PIA-NCR/RJB/LFB)



