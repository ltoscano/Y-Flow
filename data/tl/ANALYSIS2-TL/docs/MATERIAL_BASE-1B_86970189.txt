Top athletes sa Day 5 ng Wimbledon July 2, 2016
LONDON — Nasa Centre Court sina Serena Williams at Roger Federer. Habang sina Venus Williams at Novak Djokovic sa No. 1 court.
Maraming aabangan sa Day 5 sa Wimbledon, matapos pigilin ng ulan ang mga laro nitong Huwebes.
Ang magkapatid na Williams, wagi ng pinagsamang 11 titles sa All-England Club, ay panonoorin ang isa’t isa sa Biyernes. Si Venus, seeded No. 8 ay unang tatapak sa Court No. 1 versus 29th seeded Daria Kasatkina ng Russia sa third round match. Habang si top-seeded Serena ay susunod sa Centre Court laban kay American Christina McHale sa second round.
Si Venus ay five-time champion sa All-England Club, pero bumaba ang laro at hanggang quarterfinals lang ang inabot noong 2010, sanhi ng Sjogren’s syndrome, isang kundisyon kung saan nagdudulot ng joint pain at nagpapababa sa enerhiya.
Pero, sa Biyernes ay babalik siya sa isa sa pinakamalaking tennis courts, matapos makuntento noong Huwebes sa Court 18, maliit na stadium na ikinukunsiderang show court.
“I’m not so much into disrespect. I’m willing to play anywhere, any time,” ani Venus.
Haharapin naman ni Federer, talo kay Djokovic sa nakalipas na dalawang Wimbledon finals, si Daniel Evans ng Britain sa Centre Court. Habang si Djokovic ay sasabak kay 28th seed Sam Querrey ng US sa Court No. 1.
Target ni Federer ang record eighth Wimbledon.



