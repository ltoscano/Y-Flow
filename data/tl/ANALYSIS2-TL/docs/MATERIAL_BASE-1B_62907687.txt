Combined Forces ng 32nd Division Reconnaissance Company at 11th IBPA military operation ginapi ng BHB!

Ang LPC-NPA ay nagpupugay sa isang platun ng NPA sa pag-ambus sa isang mahinang kolum ng pinagsanib ng pwersa ng 32nd DRC at 11th IBPA na naglunsad ng operasyon militar sa Sityo Binubuhan Gamay, Barangay Binubuhan, Guihulngan City, Negros Oriental noong Hulyo 9, 2013 mga 7:00 ng umaga. Nagresulta ito sa kamatayan ng dalawa at pagkasugat sa sampung katapu ng militar kabilang na si Private Jovanni Tumpag ng 11th IBPA na kaagad nilang dinala sa isang hospital sa Dumaguete City sa sakay ng isa sa dalawang naka-standby ng military truck sa lugar.
Hulyo 8, mga alas 10 ng gabi pa lang ay napansin na ng yunit ng NPA ang pagkilos ng militar. Dalawang reo military truck at dalawang hammer jeep ng AFP ang makailang beses na naghatid ng kanilang tropa sa Barangay Takpao, Guihulngan City. Lakas kompanya ang idineploy ng militar malapit sa kinaroroonan ng yunit ng NPA. Umabot sa 150 ka elemento ng kaaway na nahati sa apat na kolum na ipinwesto sa Sityo Kansuhi at Sityo Bantayan ng Barangay Takpao at Sityo Walog, Barangay Binubuhan habang ang isang kolum ay umuusoy sa ilog sa paghahanap sa NPA upang i-reyd.

Dahil unang nalaman ng yunit ng NPA na may kolum na umuusoy sa ilog dali-dali itong nagposisyon sa paborableng tereyn para ambangan ang mga ito. Dahil maingay, hindi alerto at nagtitipuntipon sa isang lugar ang militar kaagad silang pinaputukan ng NPA. Sa unang bugso ng putok, natamaan at natumba ang dalawang kaaway habang ang iba, dahil sa takot, tumakbo habang nagpapaputok ng walang pinupuntirya. Mga limang minuto pa bago nakaganti ng putok ang militar na nakapwesto sa mataas na lugar sa southern part ng pinupusisyunan ng NPA. Umabot hanggang sampung minuto ang palitan ng putok at hindi na naklining ang mga armas ng militar dahil sa mataas na bangin sa may ilog kung saan naruroon ang mga killed-in-action na mga katapu ng AFP. Matiwasay na nakaatras ang NPA matapos ang insidente.

Mariing kinukundina ng LPC-NPA ang iligal na pag-aresto sa walong sibilyan kabilang na ang isang menor de edad at kulang sa pag-iisip na si "a certain Calixto". Lahat sila ay mga magsasaka at driver ng habal-habal (motorsiklo) ng Barangay Takpao, Guihulngan City, Negros Oriental. Kinukondina rin ng LPC ang katarantaduhan at nerbyosong pagkilos ng 11th IBPA at 32nd DRC na sila sila lamang ang nagpalitan ng putok sa gitna ng kabahayan sa Sityo Bantayan, Barangay Takpao kabilang na ang kanilang pagpasok sa mga kabahayan at pagnanakaw ng mga kagamitan. Ang LPC-NPA Sentral Negros ay nananawagan kay Gen. Emmanuel Bautista bilang hepe ng AFP na masusing imbestigahan ang 302nd Bde Philippine Army at 3rd IDPA kaugnay sa kalabisang ito ng iyong tropa.


