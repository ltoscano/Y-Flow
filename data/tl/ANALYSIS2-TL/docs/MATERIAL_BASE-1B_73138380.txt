ISPORT LANG: 140 lbs catchweight?
By Zaldy Perez July 27, 2016 Nalundag na ni Terence Crawford ang isa sa mga harang sa posibilidad na makasagupa niya si senator Manny Pacquiao sa Nobyembre.
Ito ay matapos na dispatsahin niya ang Ukrainian na si Viktor Postol sa pamamagitan ng unanimous decision sa sagupaan ng mga undefeated nito lamang Linggo sa MGM Grand.
Matapos ang sagupaan kaagad na hinamon ni Crawford si senator Pacquiao na magharap sila sa ibabaw ng ring.

Kaya lang tila may problema dahil gusto niya kung maglaban sila ni senator ay sa 140 lbs.
Wow ha! San ka naman nakakita ng naghahamon eh siya pa ang may lakas ng loob na maglatag ng catch weight na paglalabanan.
Dahil dito tila magkaka-problema si Crawford dahil baka hindi siya pumasa sa panlasa ng eight-division world champ.
Kung sabagay, sa mga huling laban ni senator Pacquiao ay sa 147 lbs catch weight ang mga ito.
Sa laban noong Linggo kontra kay Postol lutang na lutang ang husay ni Crawford at sa final round nga nakababa ang mga gloves niya at tinutukso si Postol.
Kung sakali at si Crawford nga ang makasagupa ni senator sa November, magawa kaya niya ang ipinakita niyang magandang performance kontra kay Postol.
Ewan ko, pero kahit na magti-38-anyos na sa Disyembre, nakatitiyak ang Isport Lang! na kayang sabayan o higitan pa ni senator Pacquiao ang bilis ni Crawford.



