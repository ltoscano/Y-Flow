HEALTH FRONTIERS: Pawisin Ang problema ko ay ang sobrang pagpapawis ng aking mga paa at kamay. Nagsimula ito noong high school student pa lamang ako. Nakakahiya kasi ang ganitong problema. Hyperhidrosis ang tawag sa sakit mo. Ito ay matinding pamamawis kahit walang kang ginagawa. Para mapigilan ang pagpawis, gumamit ng over-the-counter antiperspirants. Kung hindi uubra ito, bibigyan ka ng doctor ng mas malakas na prescription antiperspirants. Gamitin ito bago matulog at hugasan ang bahaging nilagyan nito dahil maaring mairita ang balat. Pwede rin gumamit ng hydrocortisone cream para mabawasan ang irritation. Meron mga oral medications na pumipigil ng pawis pero maaring magdulot ito ng tuyong bibig, malabong paningin at bladder problems sa ibang tao. Pansamantala lamang ito. Ang botulinum toxin injection na pangkaraniwang ginagamit para mawala ang wrinkles ay makakatulong din sa hyperhidrosis. Pero kailangan ng madaming injections na masakit at mahal. Ilan buwan lamang ang epekto nito.
Sa iontophoresis, gumagamit ang dermatologist ng isang device na nagkukuryente ng kamay, paa o kilikili habang nakalubog ito sa tubig. Ginagawa ito isang beses kada araw for several weeks. Low current lamang ang ginagamit dito kaya hindi dapat mag-alala. Maaring tanggalin din ng siruhano ang sweat glands sa kilikili para pigilan ang pagpawis o sunugin ang mga spinal nerves nag nagdudulot ng pawis sa kamay. Pumunta sa isang dermatologist para matulungan ka.



