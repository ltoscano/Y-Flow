Clinton, may pneumonia
SSeptember 12, 2016 “Overheated and dehydrated.”
Ito ang nakitang dahilan ng mga doktor kaya agad na umalis si Hillary Clinton nitong Linggo sa seremonya ng 9/11 anniversary (Ang pag-atake sa Amerika ng teroristang al-Qaeda noong Setyembre 11, 2001).
Ang 68-anyos na si Clinton, isang US Democratic presidential candidate, ay nasuring may pneumonia kamakailan. Kasunod nito sinabi ng kanyang campaign official na kinansela nila ang kanilang kampanya sa California dahil sa kalagayan ni Clinton.
“Secretary Clinton has been experiencing a cough related to allergies.

On Friday, during follow-up evaluation of her prolonged cough, she was diagnosed with pneumonia,” ayon sa internist na si Dr. Lisa Bardack sa kanyang statement. “She was put on antibiotics, and advised to rest and modify her schedule.”
Ang pneumonia ay isang impeksyon sa baga at kadalasang ito’y bacterial infection kumakalat matapos ang pagkakaroon ng sipon o flu virus.
Nakita sa video na inaalalayan si Clinton papunta sa kanyang van matapos na umalis sa nasabing okasyon.
Ang kalusugan ngayon ni Clinton ay sinisilip ng kanyang Republican opponents na hindi siya fit para manungkulan sa pamahalaan at labanan ang Islamic State militants.
Ngunit ayon kay Bardack noong nakaraang buwan, “She’s in excellent health and fit to serve as president of the United States”.
Si Clinton ay dalawang taong mas bata sa Republican presidential nominee na si Donald Trump.



