6 inatado ng ‘baliw’

Ni Joy Cantos

MANILA, Philippines – Anim-katao ang malubhang nasugatan matapos na pagtatagain ng kanilang kapitbahay na may diperensya sa pag-iisip sa Barangay Dumalaging, bayan ng Impasugong, Bukidnon kamakalawa.
Kasalukuyang ginagamot sa Bukidnon Provincial Hospital ang mga sugatang sina Neil Boy Ayocan, 21; Alejandro Dialong, Fernando Dungo, 60; Mentel Aguiyan,12, Ecsel Aguiyan, 16; at si Pio Tumales, 50.
Sa police report na isinumite sa Camp Crame, lumitaw na sinumpong ng kaniyang mental disorder ang 31-anyos na suspek na si Bryan Okinlay kung saan unang pinagtataga ang kaniyang mga kapitbahay na sina Ayocan, Dialong, at Dungo.
Samantalang sumunod naman nitong pinagtataga sina Aguiyan at Tumales.
Matapos ito ay mabilis na tumakas ang suspek patungo sa hindi pa malamang destinasyon.



