STAR ITINULAK NG PHOENIX By Ramil Cruz SSeptember 3, 2016
Kinailangang lumiyab ng Phoenix Fuel Masters sa second half upang pigilin ang pag-aalsa ng Star at angkinin ang 106-93 panalo at itulak ang Hotshots sa balag ng alanganin kagabi sa Oppo PBA Governor’s Cup sa SMART-Araneta Coliseum. Nagpiyesta si import Eugene Phelps, nang umiskor ng 45 points at may malaking 17 rebounds para sa Phoenix, na naupo sa sixth place tangan ang 4-4 win-loss card.
Maging si Willy Wilson ay malaki ang naging kontribusyon, nang mag-ambag ng double-double – 13 points at 11 rebounds, habang sina Cyrus Baguio at Ronjay Buenafe ay may tig-11 markers.
Nagpakawala ang Star ng 19-0 run sa second half, subalit kinapos sa huli tungo sa kanilang ikalimang sunod na kabiguan at malaglag sa 1-7 sa standings.
“We have high respects for Star they’re a Grandslam team.

Even if we’re up 20 I’m still scared ‘coz at any point in time they can come back. Slowly but surely the team is maturing hopefully we’re peaking at the right time,” ani Fuelmasters coach Ariel Vanguardia. “We need one more para maka-quarterfinals, hopefully we can gut it out. I’m happy we’re able to hurdle this.”
Samantala, darayo ngayon sa Batangas City ang hostilidad para sa Petron Blaze Saturday Special sa five o’clock lone game ng TNT KaTropa (7-1) at defending champion San Miguel Beer (6-2).
Kokontakin ng Texters ang second straight win at eight overall para mapormalisa ang daong sa Top Four finish sa eliminations na may twice-to-beat incentive pagsapit ng quarterfinals. Third consecutive victory at seventh overall ang itatagay ng Beermen upang makalapit din sa nabanggit na insentibo.
Alpas ang TNTK sa GlobalPort nu’ng Miyerkules 122-120 samantalang lusot din ang SMB sa Meralco nang araw na ‘yun 110-106.



