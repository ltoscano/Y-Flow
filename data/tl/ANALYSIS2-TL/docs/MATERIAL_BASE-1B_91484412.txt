PANALO NA SA PACQUIAO CHAMPION PA SA CEBU PACIFIC

NAGMISTULANG teritoryo ng Pilipinas ang Macau sa ginanap na laban ni Cong. Manny Pacquiao kontra kay Cris Algieri ng Amerika.
Lengguwaheng Pinoy lang ang maririnig mo saan mang sulok ng Venitian Hotel kung saan ginanap ang bakbakang Pacquiao at Algieri.
Personal nating natunghayan ang umalog na tuhod ng Amerikano nang matikman nito ang malulutong na suntok ni Pacquiao.
MASWERTE SI ALGIERI
Maraming pagkakataon si Pacquiao para patumbahin ang Kano, pero dahil siguro sa pagiging malapit nito sa Diyos ay mukhang nabawasan na ang bangis nito.
Usapang barbero lang… Napakasuwerte ni Algieri dahil nabigyan siya ng pagkakataon na makasuntok sa isang Congressman ng Pilipinas.
Malamang na hindi na ito mauulit sa tanang buhay niya.
HARAPAN WITH ALGIERI
Nang makaharap ng ULTIMATUM si Algieri… binaliktad natin ang sitwasyon at heto ang sinabi natin…
“Pacquiao is lucky to have you as his opponent because you’re a good sport.”
Sabay tanong na… “Do you think Pacquiao has lost his killer instinct already?”
Sagot ni Algieri… “I would rather fight the old aggressive Pacquiao than the new smart fighting Pacquiao.”
Base sa bulong ni Algieri sa ULTIMATUM, mas mabilis daw talunin si Pacquiao noon kaysa ngayon dahil napakatalino raw nitong kalaban.
Talaga lang ha!
CHAMPION ANG PINOY
Kitang-kita ang galing ng Pinoy sa boksing na ipinamalas na naman ni Pacquiao pero ang tanong hanggang kelan?
Hanggang mapatumba si Mayweather?
Abangan natin ang sagot ng boksingerong bading na si Mayweather.



