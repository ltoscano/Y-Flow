5 sundalo patay, sugatan By Betchai Julian January 14, 2017 Isang sundalo ang iniulat na nasawi habang apat pa ang sugatan nang muling sumiklab ang bakbakan sa pagitan ng mga sundalo at Abu Sayyaf Group (ASG) sa Sumisip, Basilan, ayon sa naantalang report sa Camp Aguinaldo.
Sa impormasyon mula kay Western Mindanao Command Spokesman Maj. Filemon Tan, ilang oras na tumagal ang palitan ng putok na nagsimula alas-4:30 ng hapon noong Miyerkules.
Ayon pa kay Tan, mga tauhan ni Furuji Indama ang nakaengkwentro ng tropa ng militar sa Brgy. Cabcaban, Sumisip Basilan. Hanggang sa ngayon ay hindi pa pinangalanan ang nasawi at mga sugatang sundalo.



