
Inmates sa Odiongan District Jail, sumailalim sa libreng PTB X-Ray Screening

March 24, 2016 Dinnes M. Manzo

ODIONGAN, Romblon, Mar 24 (PIA) --- Mahigit 100 bilanggo sa Odiongan District Jail ang sumailalim kamakailan sa libreng PTB X-Ray Screening upang masuri ang kondisyon ng kalusugan ng mga ito partikular na sa sakit na tuberculosis at pneumonia.ginunita ngayong araw. Ang nasabing aktibidad ay bilang pakikiisa ng Bureau of Jail Management and Penology (BJMP)-Romblon sa World TB Day na gugunitain sa ika-24 ng Marso. Ayon sa pamunuan ng Odiongan District Jail, layunin ng nasabing aktibidad na masuri at matiyak na walang sakit na TB ang mga nakapiit sa naturang bilangguan upang agad na magamot ang sinumang maaaring magpositibo sa sakit na ito. Sa isinagawang TB Mass Screening ang lahat ng inmates ay sumailalim sa radiographic at TB laboratory diagnostic procedure (Sputum AFB Smear and Gene Xpert Test). Nagpapasalamat ang BJMP-Romblon sa mga ahensiyang nakatuwang nito sa pagsasakatuparan ng naturang aktibidad na kinabibilangan ng Multisectoral Stakeholders' Alliance in Romblon (MSA), Innovation & Multisectoral Partnership to Achieve Control of Tuberculosis (IMPACT), Philippine Business for Social Progress (PBSP), DOH IVB Provincial Health Office at Romblon Provincial Hospital (RPH) TB DOTS/PMDT -STC facility.(DM/PIA-IVB/Romblon)



