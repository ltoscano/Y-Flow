SPURS SABLAY SA CLIPPERS
December 24, 2016
LOS ANGELES â€” Pinatunayan ng Los Angeles Clippers na sapat na ang lakas upang malupig ang malamig na shooting, nanggigitatang bench ng San Antonio Spurs squad sa kabila na sumama si Chris Paul kay Blake Griffin sa injury list sa huling bahagi para sa 106-101 decision sa 71st NBA 2016-2017 season sa Staples Center Biyernes (Manila time) rito.
Maagang nagsiklab ang Clippers sa labas ng arc, nagsalpak ng five triples sa first quarter pero may 5-point lead lang tapos ng period. Nag-alsa sa offense si Paul sa pasabog na 14 sa second quarter at nadale ang 12-point advantage sa half, 57-45.
Natanganan ng Spurs ang third, kung saan tumakal si Pau Gasol ng nine points sa yugto, upang maiwan ng walo pa-fourth frame. Pero nang lumapit sa lima sa maaga pa ng yugto ang Spurs, nag-step-up sina Mo Speights at Jamal Crawford sa pagkawala ni Paul, na napilitan nang pumunta sa locker room sanhi ng strained hamstring. Agarang tumugon ang dalawa upang maibalik ang double digits, 105-91, 43 ticks na lang. Back-to-back Clippers turnovers pagkaraan ang nagdikit sa Spurs sa six sa 17 seconds to play. Pero inalat na ang Spurs sa shooting na nagpaguho sa kanilang pagbuwelta , at nadaklot na ng Clippers ang panalo makalipas ang pagselyo ni Raymond Felton ng free throws.
Sapaw ng Clippers bench sa opensiba ang Spurs counterparts, 58-33.

Nangamote rin ang San Antonio sa 37-of-92 (40.2 percent) shooting, 31.6 percent beyond the arc.
Sumungkal si Paul ng 19 points, seven rebounds, six assists at two steals sa 23 minutes sa pagkarga sa Clippers sa second win in a row at mag-improve sa 21-8. Binida ni Speights ang bench sa 14 markers, at bumakas si Felton ng 13. Nakapukol ng 11 sina Crawford, Redick at DeAndre Jordan upang malagari ang five-game win streak ng Spurs.
Namuno si Kawhi Leonard sa Spurs sa 27 points. Umalalay si Gasol ng 19, at naka-10 each sina LaMarcus Aldridge at Danny Green.



