Castañeto, Cardona umeksena sa Dagupan leg By Ramil Cruz July 18, 2016
Tinakbo ni Cesar Castañeto ang second straight men’s half-marathon title, samantalang nakaapat ng korona sa women’s side si Lany Cardona sa kapana-panabik na 40th National MILO Marathon 21K Dagupan City opening leg kahapon ng umaga na nilahukan ng 9,300 kasama na ang sa mga side events na 10k, 5k at 3k.
Naghulma ang 27-year-old at 2015 Lingayen Philippine National Games double silver medalist ng one hour, 11 minutes at 23 seconds sa pagbulaga kay 2006 NMM Finals titlist Julius Sermona na sumegunda sa 1:13:38. Tumersera si Hernani Sore sa 1:14:56.
Pinasalamatan ni Castañeto na tumatakbo na sa MILO Marathon short distances sapul nang nasa elementary pa lang, si dating NMM queen Cristabel Martes na nagtiyagang mag-training sa kanya para sa matagumpay na pagdedepensa ng titulo. Pumrimera si Cardona, 25, at tubong Lingayen, sa women’s side sa 1:31:48 clockings at pagdaig kina Shane Acosta (1:42:27) at Eunice Lata-an (1:44:11) sa 4-in-1 footrace na mga inaayudahan ng Asics, Salonpas, TIMEX, 2XU, Endurance, Hisense, Maynilad at PhilamLife.
Nagrasyahan sina Castañeto at Cardona ng tig-P10,000 cash prize bukod pa sa nakaabante sa NMM Finals sa Disyembre 4 sa Iloilo City kung saan paglalabanan ang magiging bet ng Pilipinas para sa 11th Tokyo Marathon 2017 sa Japan sa darating na Pebrero 17.
Next qualifying leg sa Tarlac sa Hulyo 24 bago ang Metro Manila sa Hulyo 31, Batangas sa Agosto 7, Lucena sa August 14, Naga sa Aug. 28, Tagbilaran sa Setyembre 18, Cebu sa Set. 25, Dumaguete sa Oktubre 2, Davao sa Okt. 9, Gen. Santos sa October 16, Cagayan de Oro sa Oct. at Butuan sa Oct. 30.



