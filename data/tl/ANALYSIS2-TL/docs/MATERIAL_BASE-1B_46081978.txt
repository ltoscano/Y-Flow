Play ‘N Learn sa Rizal Day By Ramil Cruz December 26, 2016
Napwersa ang Philippine Sports Commission na pagbigyan ang daan-daang kahilingan ng mga tagasunod ng Laro’t-Saya sa Parke, PLAY ‘N LEARN para magdaos ng isang espesyal na edisyon ng family-oriented at community grassroots sports development program kasabay ng Rizal Day sa Biyernes, Dec. 30, sa Luneta.
Inihayag ito ni PSC chairman Butch Ramirez sa pamamagitan ni PSC program, research and development division chief Dr. Lauro Domingo, Jr. na siya ring LSP project manager pagkagaling sa Walk A Mile with the Senior Citizens sa 8th Wonders of the World-Vigan City noong Dec. 22 at sa Dagupan City (Dec 23).
“Marami kasi ang nag-re-request sa aming FB Page at saka tumatawag sa opisina na ituloy ang programa so we will hold one more day for them bago matapos ang taon,” sabi ni Domingo. “Pampagpag-taba raw sabi ng mga regular participants natin dahil sa magkakasunod na kainan mula Noche Buena hanggang bago mag-New Year,” panapos niya.



