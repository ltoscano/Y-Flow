HEALTH FRONTIERS: Magpahinga kapag nakunan Ano ang sintomas ng nakunan at gaano katagal bago siya gumaling? Ano ang dapat inumin na gamot para gumaling agad?
Kadalasan sa mga nakunan ay nangyayari sa 12th linggo ng pagbubuntis. Ang mga sintomas nito ay pagdurugo, sakit sa likod o tiyan at tubig na lumalabas sa vagina. Makaka-recover agad ang babae sa loob ng ilang oras o araw pagkatapos makunan. Tumawag ng doktor kapag patuloy ang pagdurugo, may lagnat o masakit ang tiyan.
Pero mas matagal ang emotional recovery dahil masakit ang mawalan ng anak. Kailangan ng babae ang suporta ng asawa at pamilya para mawala ang depression at lungkot.
Babalik ang mens pagkalipas ng apat o anim na linggo. Huwag muna mag-sex o maglagay na kahit ano sa vagina sa loob ng dalawang linggo.
May gamot ba sa pagbabasa ng kilikili na hindi kailangan gumastos ng malaki? â€” Reynaldo.
Maligo araw-araw, magsuot ng maluwag na damit at gumamit ng magandang deodorant na hiyang ka. Kung hindi kaya nito pigilan ang pawis, pumunta sa isang dermatologist para mabigyan ka ng mas malakas na antiperspirant.
Sundin ang paggamit nito kasi nakaka-irita ang ibang produkto.
May mga tabletas at iniksyon na makatulong din para pigilan ang pawis. Ang last ay operasyon upang tanggalin ang sweat glands sa kilikili.



