Palit-trangko sa PHL Ladies Masters By Elech Dawa December 23, 2016 Naagaw nina Lee Jeong-Hwa ng Korea at Saranporn Langkulgasettrin ang top spot matapos irehistro ang 68 at 69 sa second round ng ICTSI Philippine Ladies Masters kahapon sa Alabang Country Club.
May five-under 139 sina Jeong-Hwa at Langkulgasettrin, si Chihiro Ikeda na tumikada ng dalawang sunod na 70 ay nasa tersero puwesto.
Sumemplang sa fourth si overnight leader Kanphanitnan Muangkhumaskul na nagtala ng 73 tungo sa 142. Kumana si Langkulgasettrin ng tatlong birdies sa last seven holes para palakasin ang tsansang ibulsa ang top prize na US$17,000 sa event na inisponsoran ng ICTSI at co-organized ng LPGT at TLPGA.
Puntirya ang sweep sa tatlong Ladies Philippine Golf Tour/Taiwan LPGA Tour legs, bumanat si Jeong-Hwa ng back-to-back birdies.
Dinomina ni Jeong-Hwa ang Splendido at Southwoods legs noong Marso.
“Putting is great today,” wika ni Jeong-Hwa. “My goal is to win the tournament and I want to shoot a five-under tomorrow (today).”



