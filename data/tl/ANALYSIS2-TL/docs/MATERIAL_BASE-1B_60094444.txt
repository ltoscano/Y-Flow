3 Army nasugatan sa ambush

Ni Angie dela Cruz (Pilipino Star Ngayon) | Updated May 10, 2015 - 12:00am

MANILA, Philippines â€“ Tatlong sundalo ang nasugatan nang makipagbarilan sa armadong grupo sa Shariff Aguak, Maguindanao kahapon ng umaga.
Ang mga nasugatang sundalo ay sakay ng isang M35 truck 40th Infantry Battalion at binabagtas ang highway ng Barangay Timbangan nang sumabog ang landmine sa kanilang daraanan.
Dahil dito ay nagkaroon ng barilan sa pagitan ng mga sundalo at mga hinihinalang miyembro ng Bangsamoro Islamic Freedom Fighters (BIFF).
Pansamantalang naisara ang kalsadang papunta sa bayan ng Mamasapano kayat madami ang nai-stranded na sasakyan na naroon din sa lugar.
Nagpapagaling na sa ospital ang tatlong sundalo na nasugatan na hindi pinangalanan.



