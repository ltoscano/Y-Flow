Warriors nanambak, Lakers rumesbak November 12, 2016
DENVER — Muling sumakay ang Golden State sa isa pang mainit na simula, sa pagkakataong ito kay Stephen Curry, nang idemolis ng Warriors ang Denver Nuggets, 125-101, sa 71st NBA 2016-2017 season eliminations nung Biyernes (Manila time) sa Pepsi Center.
Isang araw pagkarang sapawan ni Klay Thompson ang Dallas Mavericks sa first quarter, halos nireplika ni Curry ang gilas ng teammate, umiskor ng 14 laban sa 19 ng Nuggets sa unang 12 minutes of action. Sinalpak ng reigning MVP ang three sa kanyang seven triples sa period nang diktahan ng Golden State set ang pagtibag sa kalaban via 38-19 lead.
Umangas kahit paano ang Denver sa second quarter upang gapasin ang gap sa 14, 65-51, sa break. Pero may isa pang shooting clinic si Curry sa third frame, nagpasok ng apat pang triples para itarak ng Warriors ang biggest lead sa 31, 97-66, palapit sa pagtatapos ng yugto. Pagkaraan, binalikat ni Malik Beasley ang early run ng Denver sa fourth quarter upang ibaba ang pagkaiwan ng kanyang kampo sa 20, 99-79, pero pinagpag na mula rito ng Warriors bench ang Nuggets hanggang sa katapusan.
Nakakampay si Curry ng 33 points, kabilang ang seven sa 14 3-pointers ng team, sa pag!!pasan sa Warriors. Naka-19 si Klay Thompson at may 18 si Kevin Durant sa pag-push sa record ng GSW sa 7-2.
Namuno sa Nuggets sina rookies Jamal Murray at Beasley, na may 14 and 12 points, ayon sa pagkakasunod, off the bench. May 11 each sina Danilo Gallinari at Gary Harris sa sumemplang na Denver, dumausdos pa sa 3-4 card.
SACRAMENTO — Tinrangkuhan ni Lou Williams ang mabangis na late rally ng Los Angeles Lakers sa pagbuelo mula sa 19 points upang saltikin ang Sacramento Kings, 101-91, sa Golden 1 Center dito.
Tumiris si Williams ng 11 sa fourth quarter nang bumira ang Lakers ng 19-9 run makalipas ang tablahan sa 82 sa gitnang bahagi.
Apat pang Lakers ang mga sumisid ng double figures kung saan nag-ambag si D’Angelo Russell ng 17 points at si Nick Young na may 4-of-9 from beyond the arc ay may 16 markers. Nagkontribyut si Julius Randle ng 15 points, eight rebounds at five assists at si Timofey Mozgov ay mayroong 10 points.
Iwan sa halos kabuuan ng laro ang LAL bago ang jumper ni Williams na nagbigay ng 74-73 lead sa 11:18 mark ng last quarter. May ilang nakakakabang tagpo pa para sa Lakers, nabigyan ang Kings ng ilang opportunities para makabalik pa sa game pero naisablay lang ng home team ang mga open shots sa endgame.

Nanguna sa nangapa sa second half tapos nang mapwersang simula na Sacramento si DeMarcus Cousins sa 28 points, nine rebounds at four assists. Nagdagdag si Rudy Gay ng 15 points at eight rebounds.
Lampas na ang nasa three-game road trip na Lakers sa above .500 sa 5-4 mark. Bagsak ang Sacramento sa 4-6.



