BLAZERS SINALAG NG MAVS By AP December 23, 2016
PORTLAND, Oregon (AP) — Sa tinagal-tagal sa Portland, kilala at kapado na ni Wesley Matthews ang galaw ni Damian Lillard kaya alam na niya kung ano ang dapat gawin Miyerkules ng gabi.
“Dame to get the ball and Dame to shoot it,” ani Matthews.
Binulabog ng dating Trail Blazers guard si Lillard na napuwersang sumablay sa dapat sana’y game-winning 3-pointer sa buzzer, at sinalag ng Dallas Mavericks ang matinding rally ng Portland para kapitan ang manipis na 96-95 panalo. “Obviously, I’ve been his teammate so I know the kind of clutch gene he has,” dagdag ni Matthews, naglaro sa Portland noong 2010-15. “We ended up getting the stop that we needed.”
Nagsumite ng 28 points si Harrison Barnes, may 23 si Deron Williams sa Mavericks na lumamang ng 25 sa third quarter.
Tumapos si Lillard ng 29 points, 20 rito sa third. Sa kanyang reverse lay up ay dumikit ang Portland, 88-82, 6:31 pa sa laro.
Sa isang shot-clock violation ay nawala ang posesyon sa Dallas habang lamang, 96-95, 20.3 seconds na lang. balik sa Mavs ang bola sa turnover din ni Lillard sa kabila, pero naagaw ni Mason Plumlee ang pasa ni Williams at tumawag ng timeout ang Portland, 9.8 seconds pa.
Pagbalik, natagalan si Lillard na maipagpag si Matthews at nang paubos na ang oras ay napilitang pumukol ng last attempt na malayo sa target.



