NBA: SAPAW KAY DURANT
January 20, 2017
OAKLAND, California (AP) — Muli, kay Kevin Durant ang huling halakhak laban sa kanyang dating team.
Pasiklab si Durant ng season-best 40 points, at tinalo ng Golden State Warriors ang Oklahoma City Thunder, 121-100, Miyerkules ng gabi (Huwebes, Manila time).
Nasapawan ang 21st triple-double na nilista ni Russell Westbrook para sa Thunder – 27 points, 15 rebounds at 13 assists. Dalawa’t kalahating buwan na ang nakakaraan, nagsumite si Westbrook ng 20 points sa likod ng 4 of 15 shooting nang unang harapin ng OKC si Durant. Pero pinanood lang ni Westbrook noon si Durant nang gutayin ang Thunder sa magkabilang dulo ng court.
“You can’t deny the history obviously with him with OKC,” ani Stephen Curry. “It’s one of those games the intensity is high and at all costs you want to get the win.”
Sa dalawang laro niya kontra Thunder, umiskor si Durant ng 79 points sa 28 for 40 shooting.
Pitong 3-pointers ang ibinaon niya sa kanilang first meeting noong Nov. 3 na natapos sa 122-96 rout pabor sa Warriors. May 12 rebounds din si Durant nitong Miyerkules.
Nagdagdag si Curry ng 24 points at eight assists, tumapos ng 14 si Klay Thompson.
Tumikada si Westbrook ng 8 for 23 at isa lang ang naipasok sa anim na 3-point tries, pero ipinasok ang 10 sa kanyang 11 free throws. Nakapaglista rin si Westbrook ng 10 turnovers kabilang ang travel nang humarabas ng five steps bago nag-dribble. May 22 points at nine rebounds si Enes Kanter off the bench para sa OKC.



