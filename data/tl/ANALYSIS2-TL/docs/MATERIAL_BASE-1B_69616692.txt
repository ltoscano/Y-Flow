TNT, Ginebra agawan sa top seeding By Ramil Cruz SSeptember 18, 2016
Parehong pasok na sa top four finish na may twice to beat bonus sa quarterfinals ang TNT, Ginebra at San Miguel sa sayad sa sahig ng tabing ng PBA Governors’ Cup 11-game eliminations ngayon sa Alonte Sports Arena sa Biñan City.
Kaya top elims honor at pride na lang ang nakataya sa pukpukang league leading TNT (9-1) at second running Ginebra (8-2) sa 6:45 main game. Hindi na rin matitinag sa third spot ang defending champion San Miguel (7-3) na ipaparada si dating Best Import Elijah Millsap manalo-matalo sa 4:30 p.m. match sa eliminated na at nasa ilalim na Blackwater (1-9).
Pero para sa isa sa coaches ng dalawang protagonistang Ginebra at TNT, baka maging pinakamagarang dikdikan pa rin ang no bearing game para sa top seeding pa-playoffs ng 41s season ending conference.
“I don’t think either team is going to give an inch,” deklara sa text message ni Gin Kings coach Tim Cone. “It could turn out to be the best non-bearing game in history. “We’d be honored to be the top seed.”
Second hottest team ang TNT sa pagsikwat sa huling tatlong oposisyon, huli kontra sa Star nu’ng Linggo sa Mall of Asia Arena 115-105. Pinakamainit sa lahat ang Gin Kings at ang Alaska. Latest victim ng crowd favorite ang Phoenix sa Ynares Center-Antipolo nu’ng Miyerkules, 96-87.
“They take it upon themselves that they know that they have to keep their level of play on a high,” sambit naman ni KaTropa coach Jong Uichico sa kampo niya na nagkalat sa huling tatlong kumperensya pabangon sa kasalukuyan.
“I think Ginebra will be the real test. We might not meet them in the Top Four, but, for sure, if we go to the next round, we could,” dagdag pa niya.

Mangunguna sa alak ang backcourt ito nina Scottie Thompson na himalang top rebounder ng team, LA Tenorio at Sol Mercado, at si Justin Browlee samantalang sa telecommunications ay ang 1-2 punch na sina Jayson Castro at Ranidel de Ocampo, at si Mychal Ammons.



