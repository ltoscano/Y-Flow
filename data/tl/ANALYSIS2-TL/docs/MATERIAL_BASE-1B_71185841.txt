Arellano palaban sa Season 92 By Elech Dawa June 15, 2016 Markado ang Letran Knights at San Beda College Red Lions sa pagbubukas ng 92nd season NCAA basketball tournament sa June 25 sa MOA Arena sa Pasay City.
Pero hindi matatawaran ang ipinakitang tikas ng Arellano University Chiefs sa mga preseason tournaments.
Hinablot ng Chiefs ang last two Fr. Martin Cup conferences, nanaig sa provincial tournament at tumapos ng second sa eventual champion La Salle sa Filoil Flying V Premier Cup nu’ng nakaraan kaya may kakayahan ang mga ito na silatin ang Letran at San Beda. Napabilib ang bagong coach ng La Salle na si Aldin Ayo, gumabay sa Letran nang sungkitin ang titulo nu’ng nakaraan kontra San Beda, sa nilaro ng Arellano.
“They’re a veteran team and should be a contender,” wika ni Ayo matapos sikwatin ang unang korona bilang La Salle mentor.
Pinuri ni Ayo ang “Bus Driver” ng Chiefs na si Jio Jalalon dahil sa pag-akay nito sa panalo, ang Arellano laban sa NCAA powerhouse San Beda at former UAAP title-holder National U sa preseason.
Maging ang Green Archers ay nahirapan sa Chiefs na pinamunuan ni Jalalon. “Jio Jalalon is ripe for the PBA,” wka ni Ayo.
Pero ayon kay Arellano U coach Jerry Codinera, marami pang dapat i-improve ang Arellano.
“It’s still too early to say because the season is really long. There are things we need to fix before we can say we’re really title-contenders,” giit ni Codiñera.
Gaano man kalakas ang isang team maaari pa rin itong masilat kapag pinutakte sila ng kamalasan.



