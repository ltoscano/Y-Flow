GM TORRE BRONZE SA OLYMPIAD By Ramil Cruz SSeptember 15, 2016
Pinakinang ni Grandmaster Eugene Torre ang kampanya ng 53rd Philippine men’s team sa pagharbat ng kanyang pang-apat na bronze medal sa rekord na 23 stints sa pagtiklop kamakalawa ng 42nd Chess Olympiad 2016 sa Baku Crystal Hall sa Baku, Azerbaijan.
Huling biktima ng Sports Hall of Fame awardee at 64-year-old Iloilo native si International Master Moulthun Ly ng Australia para makaiskor ng 10 points sa 11 games sa likod ng nine wins at two draws.
Tumersera si Torre sa board 3 base sa percentage sa pagbuntot sa nagtakwil sa Pilipinas para maglaro sa nag-champion na United States na si GM Wesley So (7.5 pts. sa 9 games) para sa gold at GM Almasi Zoltan ng Hungary (8.5 sa 10) na nag-silver. May highest total points ang Pinoy GM sa lahat ng tapos ng 11 rounds, pero nagkasya lang sa bronze dahil sa regulasyon ng torneo na igagawad ang gold sa may ‘highest performance rating’.
May performance rating si So na 2896, si Almasi ay 2845 at 2836 si Torre.
Nasikwat ni Torre ang tatlo pa niyang bronze medals sa 1974 Nice Chess Olympiad, 1980 La Valleta, at sa 1986 Dubai.
Kaya lang ay yukod ang national team sa 45th seed Australians 2.5-1.5 para sa 58th place sa 12 points sa Open/men’s division. Ito ang worst finish ng mga Pinoy sapul noong 1956, mas mababa sa 50th spot noong 2010 Khanty-Mansiysk Olympiad.
Lumagak naman ang 46th seed na Philippine women’s team sa 34th sa 13 points at natalo sa 12th seed Lithuania 3-1. Nalam!!pasan ng mga Pinay ang worst 64th place sa 2002 Bled at 2014 Tromso.
Nabigo ang bagong Woman GM at IM candidate na si Janelle Mae Frayna kay GM Viktorija Cmilyte, sawi si WIM Jan Jodilyn Fronda kay IM Deimante Daulyte at si WFM Shania Mae Mendoza kay WFM Daiva Batyte.
Tanging nanalo si WIM Catherine Secopito kay WIM Salomeja Zaksaite.



