Glaucoma

MARAMI din palang sakit sa mata ang hindi natin alam. Malalaman na lamang natin kapag nakararanas na tayo ng mga sintomas nito. Isang ‘di pangkaraniwang sakit sa mata ang glaucoma.
Ano ang Glaucoma?
· Ito’y kondisyon na sanhi ng pagtaas ng presyur ng likido sa mata, na maaaring maging sanhi ng pagkabulag kapag hindi nagamot. Isa sa 50 katao na may edad 40-taong gulang pataas ang maaaring magkaroon nito.
Dalawang uri ng Glaucoma:
· Chronic Glaucoma
– Ito ang karaniwan kapag edad 40-taong gulang na at sinasabing nasa lahi. Ang iba pang salik ay ang pagtanda, sobrang pagka-short-sighted o pagkakaroon ng diabetes. Walang maaaring magawa para mapigilan ito at dapat lamang ay ipatsek-ap ang mga mata para matukoy nang maaga ang mga senyales ng pagkakaroon nito.
· Acute Glaucoma
– Dumarating ito nang walang senyales. At hindi maiiwasan kung marami sa pamilya o kadugo ang nakaranas na nito.
Paano gagamutin?
· Chronic Glaucoma. Maaari itong gamutin sa mga ireresetang pampatak sa mata para mabawasan ang presyur sa mata at para mabawasan ang dami ng likido na pinoprodyus ng mga bata.
· Acute Glaucoma. Karaniwang nagrereseta ng mga gamot para dito at isang operasyon ang dapat gawin—tatanggalin ang maliit na bahagi ng tisyu para maalis ang likido o mabawasan ang mabilis na pagtaas ng presyur sa loob ng mga mata. MARJORIE ANN DACORO



