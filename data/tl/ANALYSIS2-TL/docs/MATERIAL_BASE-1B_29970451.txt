chief, inaming walang tactical coordination sa ground ang PNP-SAF

HALOS mapaluha si AFP chief of staff general Gregorio Catapang nang humarap siya sa live TV interview sa programang Headstart ni Karen Davila sa ANC-ABS-CBN Channel 27 kahapon ng umaga.
Sa interview, na pinanood ko kahapon ng umaga, maraming katanungan ang hindi nasagot ni general Catapang lalo na sa side ng Philippine National Police.
Ipinaliwanag ng 4-star AFP general na wala umanong tactical coordination na natanggap ang kanyang mga sub-commander sa Maguindanao bago isagawa ng assault-striking force ng PNP-SAF ang pagsalakay sa pinaniniwalaang kuta ng dalawang teroristang sina Marwan at Usman sa bayan ng Mamasapano noong buwan ng Enero.
Ipinaliwanag niyang, bago isagawa ang assault sa balwarte ng mga MILF, MNLF, BIFF at PAG, naipaalam na umano sa kanya ni Pangulong Benigno “Noynoy” Aquino ang planong operasyon simula pa noong Nobyembre 18, 2014. Pero ang bilin sa kanya ng pangulo ay makipag-coordinate sa PNP.
Bago pa rin isagawa ang ground operations ng PNP-SAF sa Mamasapano sa Maguindanao, nakipag-meeting pa umano siya sa commanding officer ng SAF kay director Getulio Napenas at kay general Pangilinan sa Zamboanga. Binigyan-diin ni general Catapang na simula nang makausap niya si general Napenas at hanggang ilunsad ang police operations sa Mamasapano ay wala umanong naganap na intelligence sharing sa pagitan ng kanyang mga sub-AFP commanding officers na nasa area ng Mamasapano. Wala rin umano silang alam sa plano ng tactical operations ng PNP-SAF nang salakayin ng tropa ng PNP ang hideout nina Marwan at Usman noong madaling araw ng Enero 2015.
Binigyan liwanag pa ng heneral na bilang sundalo at tagapagtanggol ng bansa, wala umanong na-violate ang pangulo sa chain of command.
Naku po!!! Kung ganoon ang tunay na nangyari, baka nagkaroon ng tinatawag na sacrificial scenario sa pagitan ng elite forces ng PNP-SAF???
Kung matutuloy nga naman ang pirmahan sa Bangsa Moro Isamic Law (BBL), baka mawalan ng negosyo ang ilang sundalo at PNP sa rehiyon na hawak ng mga kapatid natin na nasa Maguindanao. Hindi pa natin alam kung ano ang kanilang mga negosyo.
Matatandaan na 44 miyembro ng PNP-SAF striking force na kinabibilangan ng Police Non-Commissioned Officers (PNCOs) at ilang PNP ground troops commander ang nasawi nang pumasok sila sa teritoryo ng MILF,MNLF at BIFF sa Mamasapano, Maguindanao.
Karamihan sa mga PNCO ay may ranggong Police Officer 1 at Police Officer 2. Ang ilan sa kanila ay taga-Cagayan, Benguet at Pangasinan province.
Naku po!!! Kung ipinadala sila sa isang combatant areas na hindi naman pamilyar sa kanila ang pupuntahang lugar at ang lenguwaheng kanilang naririnig, papaano sila makaliligtas sa kamatayan?



