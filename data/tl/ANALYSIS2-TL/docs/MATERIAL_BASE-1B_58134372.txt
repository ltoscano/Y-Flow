Harden napikon sa Mavs December 29, 2016
DALLAS (AP) — Isa sa walong technicals sa laro ay itinawag kay James Harden, uminit ang bakbakan nang tawagan ng flagrant foul si Dallas center Andrew Bogut sa nilatag na hard screen na yumanig sa Houston guard.
Sa kabila ng 34 points at madaliang 123-107 panalo na dahilan para walisin ng Rockets sa apat na laro ngayong season ang Mavericks Martes ng gabi, nagmamaktol pa rin si Harden.
“That other team was trippin’ tonight, just disrespectful, unprofessional, players and coaches,” giit ni Harden. “I don’t know what was their problem, but I think that got us going. They wanted to throw a little cheap shot and just woke us up a little bit and it was over from there.” Tulad ni Harden, pikon din si Bogut sa unang laro matapos lumiban ng 11 dahil sa right knee injury. Natawagan siya sa second quarter nang halos kumpletuhin na ng Houston ang 16-0 run para kumawala sa 37-all tie. Nag-double-dribble si Harden matapos sumalpok sa balikat ng 7-foot, 260-pound na si Bogut.
Ejected si Trevor Ariza matapos ang ikalawang T sa break pagkatapos ng third quarter, nang umabot sa limang technicals ang itinawag.
Pagkatapos ng laro, inabangan pa ni Ariza sa labas ng Dallas locker room si Mavericks center Salah Mejri.
Siniguro ng security na hindi mag-aabot ang dalawa matapos magsagutan sa laro na nag-resulta sa unang T ni Ariza. May limang Ts ang Houston, tatlo sa Dallas.



