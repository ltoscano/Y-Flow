Heart attack

PAANO mo malalaman kung ikaw ay maaaring magkaroon ng heart attack?
Ang karaniwang dahilan ng atake sa puso ay kilala sa tawag na coronary heart disease, ang CAD ay dulot ng atherosclerosis, ito ang pagtigas ng mga arteries ng puso, sanhi ito ng pagbuo ng mga taba na naideposito sa mga arteries na nakapalibot sa puso, na siyang nagbibigay ng oxygen at nutrients upang tumibok ang puso at dumaloy ang dugo sa buong katawan.
Sa pagbuo ng mga fatty depositssa palibot ng puso nililimitahan nito ang pagdaloy ng dugo sa masel ng puso. Ang pagbagal ng daloy ng dugo ay posibleng makapagdulot ng sakit sa dibdib, o angina. Kapag naman ang isa sa mga coronary arteries kung saan dumadaloy ang dugo ay nabarahan, ang resulta ay atake sa puso.
Maaari mong malaman kung ikaw ay may sakit sa puso sa pamamagitan ng kalkulasyon base sa impormasyon mula sa Framingham Heart Study. Sa lumipas ng 50 taon, ang Framingham Heart Study ay nakapagbigay ng pag-aanalisa at pag-aaral sa mgay taong posibleng magkaroon ng atake sa puso.
Karaniwang kinukuha ang mga importanteng detalye tulad ng:
• Edad at kasarian. Ang bilang ng mga tao apektado ng sakit sa puso ay tumataas habang nagkaka-edad, sa lalaki ito ay mas madalas maranasan ng mga 45-anyos sa kababaihan naman ay nasa edad na 55.
• Naninigarilyo. Ang pagtigil sa paninigarilyo ay isa sa importanteng hakbang na magagawa mo sa iyong puso, sa iyong sarili, malilimitahan nito ang tyansa na magkaroon ka ng atake sa puso, o pagkakaroon ng pananakit ng heart muscle.
• Systolic blood pressure. Ang Systolic blood pressure ay ang unang numbero na mababasa sa iyong blood pressure. Halimbawa kung ang iyong blood pressure ay 120/80 (120 over 80), ang iyong systolic blood pressure ay ang nauna, 120.
• Medisina para sa blood pressure. May mga medikasyon na madalas ginagamit upang malunasan ang high blood pressure ay diuretics, angiotensin-converting enzyme (ACE) inhibitors, angiotensin II receptor blockers (ARBs), beta-blockers, at calcium channel blockers.
• Kailangan ding malaman ang iyong HDL cholesterol. Ang HDL, o high-density lipoprotein, ay ang “good” cholesterol dahil tumutulong ito upang prebensiyunan ang cholesterol na mamuo sa iyong arteries. Kung mas mataas ang iyong HDL, mas mainam. Ang HDL na 60 mg/dL at pataas ay isang proteksiyon laban sa mga sakit sa puso. Kapag bumaba naman sa 40 mg/dL, ito ay makapaglalagay sa iyo sa alanganin na may mataas na tyansa ng pagkakaroon ng atake sa puso.
• Katotalan ng cholesterol. Kung ang kabuuang bilang ng cholesterol sa iyong dugo ay mataas, gayundin ang tsansa mo na magkaroon ng sakit sa puso. Ang katotalan ng cholesterol na may 240 mg/dL pataas ay doble ang tyansa sa pagkakaroon ng sakit sa puso kumpara sa mga taong may mababang lebel ng cholesterol, 200 mg/dL. Kung mas mababa sa 200 mg/dL, nagbibigay ito sa iyo ng mas mababang tyansa ng heart disease. MARJORIE DACORO



