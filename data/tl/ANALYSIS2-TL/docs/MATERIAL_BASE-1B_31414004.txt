BUSINESS AS USUAL By AP October 27, 2016
CLEVELAND — Itinaas ni LeBron James at ng Cleveland Cavaliers ang kanilang championship banner, may championship rings na rin sila.
Pagkatapos, business as usual na ang Cavs.
Nilista ni James ang kanyang 43rd career triple-double, umiskor si Kyrie Irving ng 29 at nilampaso ng Cavaliers ang New York Knicks 117-88, Martes ng gabi sa NBA season opener. Nagsumite si James ng 19 points, 11 rebounds at 14 assists sa harap ng maingay na home crowd, wala na halos gustong maupo mula pregame ceremony hanggang dulo ng game habang pinagdiriwang ang first championship ng lungsod sa nakalipas na 52 years.
“It was great to have a moment like that,” aniya. “It was difficult to focus on the game but we did a great job, especially in the second half.”
Gumaralgal ang boses habang nagsasalita sa crowd bago ang game, pero itinuloy ni LeBron ang kanyang perfect record sa ring nights.
Sa Miami, 2-0 siya nang i-present sa Heat ang kanilang championship rings.
Nagpasabog ng 19 points si Irving sa third quarter nang magkasa ang Cleveland ng 20-4 run tungo sa 74-53 lead. May 23 points si Kevin Love sa Cavs.
Pinamunuan ng 19 points ni Carmelo Anthony ang Knicks, may 17 si Derrick Rose sa kanyang debut.
Tinanggap ng Cleveland players, coaching staff at front office personnel ang kanilang championship rings sa pregame ceremony.



