NCAA: Perpetual Lady Altas bawal kumurap By Elech Dawa January 13, 2017
Mga laro ngayon:
(Filoil Flying V Center)
8:30 a.m. — EAC vs MIT (jrs)
10:00 a.m. — EAC vs MIT (m)
11:30 a.m. — LPU vs UPHSD (w)
1:00 p.m. — LPU vs UPHSD (m)
2:30 p.m. — LPU vs UPHSD (jrs)
Bawal nang kumurap ang Perpetual Help Lady Altas dahil isang mintis ay sa kangkungan na sila pupulutin sa nagaganap na 92nd NCAA women’s volleyball tournament.
Nasa pang-anim na puwesto ang Lady Altas (3-3), haharapin nito ang Lyceum ngayong 11:30 ng umaga sa The Arena, San Juan City. Galing sa talo ang Lady Altas noong Miyerkules laban sa last year’s runner-up San Sebastian Lady Stags, kaya kailangang ipanalo ang lahat ng natitirang laban upang makahirit ng laro sa susunod na phase.
Pero, may pakay din ang Lady Pirates, ang sumalo sa second spot upang palakasin ang asam nilang Final Four.
“It will be crucial for us because a win will send us closer to achieving our goal, which is to make the Final Four,” saad ni LPU coach Emil Lontoc.
Pasok sa magic four ang Lyceum na may 5-1 karta, ang panalo nila sa Lady Altas ang magsisiguro sa kanila ng playoff sa semifinals.
Magtatapat naman ang EAC Brigadiers at Red Robins sa 8:30 ng umaga sa juniors division gayundin ang Junior Pirates at Junior Altas sa 2:30 ng hapon.
Sa men’s division, magbabanggaan ang Generals at Cardinals, (10:00 a.m.) habang toka ng Pirates at Altas, (1:00 p.m.).



