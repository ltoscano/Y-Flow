MERALCO TUMBA SA PHOENIX
By Ramil Cruz December 22, 2016 Muntik mawala kay Matthew Wright (35) ng Phoenix ang bola habang habul-habol ni Cliff Hodge (7) ng Meralco. Kumaripas sa fourth quarter ang Fuel Masters para agawin ang 94-90 panalo. (Patrick Adalin) Pinalamutian ni Matthew Wright ang team-high 22 points niya ng crucial plays sa fourth quarter at naitakas ng Phoenix Fuel Masters ang 94-90 panalo kontra Meralco sa PBA Philippine Cup sa The Arena sa San Juan kagabi.
Nagpasabog ng 14 points sa final stanza ang 25-anyos na Fil-Canadian na si Wright tampok ang tatlong free throws at dalawang malalaking rebounds na nag-selyo sa panalo ng Phoenix. Nagbaba ng eight boards si Wright.
Napigil ng Fuel Masters ang two-game slide at umangat sa 3-3 overall para makigitgit sa top eight na aabante sa playoffs pagkatapos ng 11-game eliminations. Sa last two games ay ipinagwasiwasan ng Star at TNT KaTropa ang Phoenix. “I’m just relieved,” nabunutang-tinik na bulalas ni Phoenix coach Ariel Vanguardia. “We lost the last two games by an average of 31 points and those have given us tremendous pressure. It’s like sleepless nights for all of us.”
Pinangunahan ng game-high 24 points off the bench ni rookie Jonathan Grey ang Bolts, may 15 si Reynel Hugnatan at nagsumite ng double-double na 12 points, 11 rebounds si Cliff Hodge.
Si Chris Newsome na nag-a-average ng 18.25 points ay nalimitahan lang sa kakarampot na two points sa 1 for 9 shooting bagama’t may eight assists at five boards sa Meralco.
Umahon ang Phoenix mula 71-59 pagkakabaon sa third.



