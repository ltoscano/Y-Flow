Sweep abot-kamay ng Lady Stags By Elech Dawa December 13, 2016
Laro bukas: (Filoil Flying V Center) 8:30 a.m. — LPU vs MIT (m) 10 a.m. — LPU vs MIT (w) 11:30 a.m. — CSJL vs SBC (w) 1 p.m. — CSJL vs SBC (m) 2:30 p.m. — CSJL vs SBC (jrs)
Dinurog ng San Sebastian sa tatlong sets ang Jose Rizal, 25-15, 25-10, 25-23 kahapon upang pahabain sa anim na panalo ang malinis nilang karta sa women’s division ng 92nd NCAA volleyball tournament sa Filoil Flying V Center sa San Juan City.
Humataw si reigning MVP Grethcel Soltones ng 17 hits upang ilapit ang Lady Stags sa elimination sweep. May natitira pang tatlong laro ang last year’s runner up San Sebastian at kung sakaling maipanalo lahat ay diretso na sila sa best-of-three finals.
Inilabas ni coach Roger Gorayeb si power-hitting Soltones sa kaagahan ng third set at mga ibang first six upang bigyan ng pagkakataon na makagpaglaro ang kanilang second unit.
Pero muling hinugot ni Gorayeb ang kanyang mga pambato matapos maghabol ang Lady Stags, 7-13.
“Ayaw kumilos ng iba, hinahanda natin sila sa susunod na phase hindi naman naglalaro ng maayos kaya obligado kang ibalik ‘yung first six mo,” wika ni Gorayeb.
Kasama ni Soltones sina Nikka Dalisay, Daureen Santos at Joyce Sta.

Rita sa mga hinugot ni Gorayeb para ibalik sa third set.
Sa huling tatlong laro ng SSC, makakalaban nila ang Perpetual Help sa January 11 sunod ang Lyceum of the Philippines sa Jan. 23, huli ang defending champion College of St.

Benilde sa Enero 25.
“We’re taking it a game at a time,” saad ni Gorayeb.

Kumana sina Rosalie Pepito at Shola Alvarez ng 11 at eight points ayon sa pagkakasunod para sa Lady Bombers na may 2-4 record.



