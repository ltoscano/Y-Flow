HEALTH FRONTIERS: Galt sa surot
By George Nava-True II December 26, 2016 Araw-araw akong nagbabasa ng column niyo sa Abante. Nakita ko ‘yung sinulat mo tungkol sa kuto.
Nais kong malaman kung ano naman ang mabisang pamatay sa surot. Marami kasi nito sa bahay namin. — Name withheld. Medyo mahirap patayin ang surot kasi puwede itong magtago sa mga bitak o butas sa kama at bed frame. Nabubuhay ito ng ilang buwan kahit walang kinakain. Puwede rin ito tumira sa mga bitak sa pader at mangitlog doon.
Mas maganda kung tumawag ng professional exterminator para mawala ito. Tatlo ang maari nilang gawin: painitin ang kwarto para mapatay ang surot, gumamit ng insecticides o mag-vacuum. Puwede mo rin gawin ito. Itapat ang vacuum sa mga bitak para mahigop ang surot at linisin ito ng mabuti pagkatapos.
Para sugpuin ang surot na nakatago sa damit o sapin sa higaan, hugasan ito ng mabuti at patuyuin sa dryer na may mainit na temperatura. Kung sakaling madaming surot na nakatago sa kama, itapon na lang ito at bumili ng bago.
Maaapektuhan ba ang pagbubuntis sa babaeng may Bell’s palsy? — Name withheld.
Hindi naman dahil ang apektado rito ay ang isang bahagi ng mukha at pansamantala lamang ito sa karamihan.

Nawawala ito pagkalipas ng ilang linggo o anim na buwan.

Pero madalas ito sa mga buntis lalo na sa third trimester at sa unang linggo ng panganganak.



