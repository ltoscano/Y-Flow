
Crossroads FC ni mfano bora
Na CHARLES ONGADI

NI timu ya soka iliyoundwa na kanisa la Crossroads ya mtaa wa Kongowea, Mombasa, miaka saba iliyopita kwa lengo la kuwaepusha vijana kujiingiza katika visa viovu mitaani.
Crossroads FC imekuwa mojawapo ya timu ambazo zimekuwa zikitamba katika mashindano mbali mbali yanayoandaliwa katika eneo la Nyali na kaunti ya Mombasa kwa jumla.
Mbali na kuwa hodari uwanjani, Croasroads FC pia imefaulu kwa kiwango kikubwa kubadilisha maisha ya vijana wengi kumgeukia Mola kupitia maombi ya kila mara kanisani mwao iliyoko kijiji cha Maweni, Kongowea eneoubunge la Nyali.
“ Tumekuwa tukifanya kila tuwezalo kupitia soka kubadilisha maisha ya vijana wengi kumgeukia Mola, “ anasema Simon Leslie ambaye ni meneja wa timu na mmoja kati ya waasisi.
Leslie aliifichulia Dunda kwamba wamekuwa wakitumia kabumbu kuhubiri Neno la Mungu mbali na kuwafunza vijana hao njia aula ya kujiepusha na utumizi wa mihadarati na visa viovu mitaani.
zaidi ya wachezaji 30 wenye umri kati ya miaka 15-22 ambao wamekuwa wakifanya mazoezi katika uwanja wa kanisa hilo katika mitaa wa Maweni.
Baadhi ya wachezaji ambao wamepata mafanikio makubwa kutoka kwa klabu ya Crossroads ni kama Mutua Mwema ambaye amewahi kuichezea timu ya taifa ya vijana wenye umri chini ya miaKwa sasa Crossroads ina Ochieng’ ambaye alipata ufadhili wa masomo katika shule ya upili ya Olympic ya Nairobi miongoni mwa wengine wengi.
Hata hivyo, kulingana na kocha Julius Mochira anayesaidiana na Boniface Anjejo katika kuandaa kikosi hicho, kuna wachezaji wengi ambao anawapigia upatu wa kunyakuliwa na baadhi ya timu zinazoshiriki ligi kubwa Pwani.


