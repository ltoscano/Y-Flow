
SARESARE MAMA NA MTOTO
Tukiwa tunasherehekea Siku ya Mama, leo katika safu hii tunaangalia jinsi mama na mtoto wanavyopendeza wakiwa wamevalia sare.
Mitindo ya mavazi kwa watoto ipo mingi, lakini yaliyotengenezwa kwa vitenge na vitambaa vya aina tofauti kwa miaka ya hivi karibuni inaonekana kuleta mapinduzi makubwa kwenye ulimwengu wa mitindo kwa ujumla. 
Mavazi hayo ambayo huvaliwa zaidi barani Afrika yameleta mabadiliko baada ya wazazi wengi kuvutiwa kuvaa sare na watoto wao.
Awali, wazazi wengi walikuwa na utamaduni wa kununua nguo za watoto ambazo tayari zimeshonwa, wakiamini kwamba ndizo zenye mvuto.
Miaka iliyopita ilikuwa ni aghalabu kukuta wazazi wenye kawaida ya kuwapeleka watoto wao kwa wabunifu wa mavazi, ili waweze kushonewa nguo na mafundi.
Kwa vitambaa, bazee na vitenge wanawake wameonekana kufurahia kuvaa sare na watoto wao.
Kwa watoto wa kiume hushonewa suruali , shati au joho lililotengenezwa kwa bazee kisha chini wanavalia suruali za vitambaa vya aina nyingine.
Mavazi hayo huwafanya waonekane nadhifu, kutokana na naksi ambazo wabunifu huweka, hivyo wanaweza kuvaa katika matukio tofauti ikiwamo hata kwenye nyumba za ibada.
Mitindo ya mishono ambayo wamekuwa wakipendelea wanawake kwa binti zao ni sketi na blauzi au gauni na wengine suruali, pia kofia na vibanio vya nywele, hereni, viatu na mikoba iliyotengenezwa kwa vitenge na bazee.
Mavazi ya aina hii pia yamekuwa yakiuzwa kwenye maeneo ambayo watalii wanatembelea, yameonekana kuwa na mvuto kwa kuwa wengi hununua.
Imeandikwa na Beatrice Moses MAMA Tukiwa tunasherehekea Siku ya Mama, leo katika safu hii tunaangalia jinsi mama na mtoto wanavyopendeza wakiwa wamevalia sare.
Mitindo ya mavazi kwa watoto ipo mingi, lakini yaliyotengenezwa kwa vitenge na vitambaa vya aina tofauti kwa miaka ya hivi karibuni inaonekana kuleta mapinduzi makubwa kwenye ulimwengu wa mitindo kwa ujumla.
Mavazi hayo ambayo huvaliwa zaidi barani Afrika yameleta mabadiliko baada ya wazazi wengi kuvutiwa kuvaa sare na watoto wao.
Awali, wazazi wengi walikuwa na utamaduni wa kununua nguo za watoto ambazo tayari zimeshonwa, wakiamini kwamba ndizo zenye mvuto.
Miaka iliyopita ilikuwa ni aghalabu kukuta wazazi wenye kawaida ya kuwapeleka watoto wao kwa wabunifu wa mavazi, ili waweze kushonewa nguo na mafundi.
Kwa vitambaa, bazee na vitenge wanawake wameonekana kufurahia kuvaa sare na watoto wao.
Kwa watoto wa kiume hushonewa suruali , shati au joho lililotengenezwa kwa bazee kisha chini wanavalia suruali za vitambaa vya aina nyingine.
Mavazi hayo huwafanya waonekane nadhifu, kutokana na naksi ambazo wabunifu huweka, hivyo wanaweza kuvaa katika matukio tofauti ikiwamo hata kwenye nyumba za ibada.
Mitindo ya mishono ambayo wamekuwa wakipendelea wanawake kwa binti zao ni sketi na blauzi au gauni na wengine suruali, pia kofia na vibanio vya nywele, hereni, viatu na mikoba iliyotengenezwa kwa vitenge na bazee.
Mavazi ya aina hii pia yamekuwa yakiuzwa kwenye maeneo ambayo watalii wanatembelea, yameonekana kuwa na mvuto kwa kuwa wengi hununua.
Imeandikwa na Beatrice Moses


