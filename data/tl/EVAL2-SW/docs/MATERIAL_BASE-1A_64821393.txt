
Mgosi apanga kuzeekea Simba
Mshambuliaji huyo wa Simba amekuwa na msimu mgumu kwa kushindwa kufunga bao hadi sasa katika Ligi Kuu
Fredrick Nwaka, Mwananchi fnwaka@mwananchi.co.tz
Dar es Salaam. Mshambuliaji mkongwe wa Simba, Musa Hassan Mgosi amesema anataka kuendelea kuichezea timu hiyo msimu ujao licha ya kwamba ni mchezaji anayeweza kucheza popote.
Akizungumza na gazeti hili juzi baada ya mchezo wa ligi dhidi ya Azam FC, Mgosi alisema pamoja na kwamba yeye ni mchezaji anayeweza kuitumikia timu yoy ote, anapenda kuendelea kuwatumikia wana Msimbazi msimu ujao.
“Pamoja na kwamba mimi ni mchezaji ninayeweza kucheza popote, ningependa kuichezea Simba msimu ujao na kumalizia soka yangu hapa,” alisema nyota huyo ambaye hajafunga bao lolote msimu huu Kuhusu nafasi ya Simba kuwania ubingwa msimu huu, Mgosi alisema nafasi yao ni finyu kutokana na matokeo wanayoyapata wapinzani wao na kwamba cha muhimu ni kumaliza ligi salama kwa michezo iliyobaki.
“Ukiangalia nafasi yetu kiukweli ni finyu, ni kama asilimia 50 kwa sasa lakini lolote linaweza kutokea katika mpira, ngoja tuone itaku waje,” alisema.
“Ninawaomba wachezaji wenzangu tuwe kitu kimoja na tuendelee kuipigania Simba kikubwa kwa kutambua thamani na wajibu wetu katika kuhakikisha tunaifikisha mbali timu yetu.”
Mgosi aliongeza kuwa uongozi unapaswa kukaa na kujipanga ili kuhakikisha Simba inafanya vizuri msimu ujao. 


