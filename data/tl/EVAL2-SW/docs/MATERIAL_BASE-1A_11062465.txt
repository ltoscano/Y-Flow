
Watumishi hawa wa afya ni kero kwa wagonjwa
Hakuna wakati muhimu na mgumu kwa binadamu kama anapokuwa hospitali akimuuguza mzazi au mpendwa wake mwingine. Mtu huyo hutaka kuona kila kitu kinakwenda kama alivyokusudia, ikiwa ni pamoja na kumuona mgonjwa anapata kila dawa au huduma aliyoambiwa na daktari wake.
Bahati mbaya katika baadhi ya hospitali hali ni tofauti, kwani wapo baadhi ya wahudumu ambao hutumia nafasi zao kujinufaisha na ugonjwa wa mtu aliyefikishwa hospitalini. Wapo waliofikia hatua ya kugoma kutoa huduma ipasavyo kwa sababu ndugu wa mgonjwa walikataa kutoa kiasi fulani cha fedha ili muuguzi au daktari atoe aina fulani ya upendeleo wodini.
Jambo baya zaidi wapo watumishi ambao humuomba fedha mgonjwa aliyepungukiwa damu ili wamfanyie `mbinu' apate kwa urahisi huku wakijua hairuhusiwi mtu kununua damu. 
Juma Joel, DSM


