
Sheria za kudhibiti wahubiri feki zafaa
KANUNI mpya zinazolenga kudhibiti wahubiri feki ambao wamekuwa wakihadaa waumini wao ili ku kuungwa mkono.
Kanuni hizo huenda zikasaidia pakubwa K kuchuja wahubiri bandia walioanzisha makanisa kama vitega uchumi na wala si kuhubiri injili.
Mamlaka ya Mawasiliano (CA) wiki jana ilipiga marufuku wahubiri wanaotaka wasikilizaji wa redio au watazamaji wa runinga kutuma fedha za `mbegu' ili kufanyiwa miujiza au kuombewa.
Hatua hii ya CA inafaa kwani miujiza au maombi yanastahili kutolewa bure. Maombi ya aina hii yanaenda kinyume na mafundisho ya Biblia. Katika kitabu Kitakatifu cha Biblia, hatujaambiwa kuwa Yesu aliwatoza `mbegu' watu waliomfuata kabla ya kuwaponya au kuwafanyia miujiza.
Kando na CA, Mkuu wa Sheria Profesa Githu Muigai pia ameanzisha mchakato wa kufungia nje wahubiri walaghai.
Kulingana na kanuni zilizopendekezwa KUHITIMU MASOMO na Prof Muigai, wahubiri watatakiwa kuhitimu kimasomo kabla ya kuruhusiwa kueneza Injili.
jilimbikizia mali, zinastahili
Makanisa pia yatahitajika kutoa ripoti ya mapato na matumizi yao ya fedha. 
Kadhalika, makanisa yatatakiwa kufichua mali zao na hata kuweka wazi wafadhili kutoka ughaibuni.
Hata hivyo, baadhi ya viongozi wa wamejitokeza na kudai kuwa kuhubiri ni kipaji kutoka kwa Mungu ambacho hakihitaji masomo.
Wikendi iliyopita, Askofu wa Kanisa la Jesus Winner Ministries la Roysambu, Edward Mwai alisema kuwa kuhubiri ni kipaji sawa na wachekeshaji au wanamuziki.
Kulingana na Askofu Mwai, kuhubiri ni KUHUBIRI NI KIPAJI wito kutoka kwa Mungu ambao hauhitaji kisomo.
Naibu wa Rais William Ruto huku akizungumza katika eneo la Bamburi, Mombasa wikendi iliyopita, alisema kuwa sheria hizo zitafanyiwa marekebisho ili kuhakikisha kuwa uhuru wa kuabudu.
Hadhi ya kanisa imedorora kutokana na ongezeko la wahubiri feki wanaotaka sadaka pekee ili kujitajirisha. Makanisa yamegeuka kuwa biashara ambapo waanzilishi wake wamekuwa wakijipatia mamilioni ya fedha kwa kuwahadaa waumini wao.
Mathalani, baadhi ya wahubiri wa humu nchini wamekuwa wakiwataka waumini wao kutoa fedha ili waweze kuangalia ikiwa majina yao yameandikwa kwenye kitabu cha uzima mbinguni!
Wengine wao pia wamekuwa wakidai kuwa wana uwezo wa kutibu maradhi sugu kama vile saratani na Ukimwi lakini baadaye inabainika kuwa walikuwa walaghai.
Baadhi ya watu wamekuwa wakikimbilia kuhubiri kutokana na madai kuwa wamepokea wito baada ya kunusurika risasi ya polisi wakijihusisha na visa vya uhalifu.
Tofauti na tunavyoambiwa katika Biblia kuwa Yesu alipendelea maskini hohehahe, wahubiri wa siku hizi wanapendelea matajiri ambao wanatoa sadaka kubwa.
Wahubiri wametelekeza majukumu yao ya kuhimiza maadili mema miongoni mwa vijana na hata kukemea maovu kama vile ufisadi na dhuluma dhidi ya wanawake, nakadhalika.


