
Mastaa watakaovutia katika timu za Kundi A
GEOFFREY ANENE na MASHIRIKA BAADHI ya wachezaji wakutazamwa sana katika Kundi A ni mzaliwa wa Ufaransa, Prince Oniangue wa Congo.
Beki huyu, ambaye anaweza kucheza kama kiungo, alitesa sana wapinzani wakati wa mechi za kufuzu. 
Ingawa klabu ya Borussia Dortmund iko hatarini ya kushushwa daraja katika Ligi Kuu ya Ujerumani, wepesi wa mshambuliaji wa klabu hiyo na Gabon, Pierre-Emerick Aubameyang na mashuti yake yanamfanya kuwa mmoja wa wachezaji watakaokuwa mwiba kwa wapinzani.
Burkina Faso nayo inajivunia nyota wengi wakiwemo wavamizi Jonathan Pitroipa na Aristide Banc√©. Mastaa hawa tutawaona katika mechi kundi hili zitakazoanza mnamo Januari 17.
Mechi ya ufunguzi itakuwa kati ya Equatorial Guinea na Congo siku hiyo saa moja usiku. Ni mara ya kwanza kabisa kwa Equatorial Guinea na Congo kukutana. Mechi ya pili itakuwa siku hiyo saa nne usiku kati ya Burkina Faso na Gabon.
Timu hizi zimekutana mara sita, Gabon ikishinda mbili, Burkina Faso moja na kuenda sare tatu. Gabon ina historia nzuri dhidi ya Congo na Burkina Faso.


