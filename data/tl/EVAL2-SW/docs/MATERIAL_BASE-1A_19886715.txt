Bazize imyumbati
Abantu 24 bo ku karwa kitwa Ijwi kari mu kiyaga cya Kivu baherutse gupfa bazize imyumbati irura bari bariye.
Abo bantu bakomoka mu miryango iri hagati y'ine n'itanu yo kuri ako karwa bapfuye mu gihe cy'ibyumweru bibiri bishize.
Umwe mu baganga bakorera muri iyo ntara wumvikaniye kuri Radiyo Mpuzamahanga y'Aba­faransa yavuze ko abo bantu bapfuye bashobora kuba atari Abakongomani kuko ngo basanzwe bazi uburyo imyumbati irura itunganywa mbere yo kuribwa.
Ubundi ngo ubwo bwoko bw'imyumbati irura bugira ingaruka zikomeye iyo iriwe itabanje gu­tunganywa. Iyo myumbati kugira ngo ibashe kuribwa, irabanza igatekwa, byarangira, ikinikwa mu mazi igihe cy'iminsi ibiri cyangwa itatu bityo isumu iyibamo ikabanza kuvamo.
