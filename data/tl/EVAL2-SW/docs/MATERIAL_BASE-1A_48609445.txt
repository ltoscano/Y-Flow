
Ukarabati wa njia wasitishwa
KAUNTI ya Kiambu imesitisha ukarabati wa barabara za wapitanjia katika mji wa Thika.
Gavana wa kaunti hiyo Bw William Kabogo alisema wahusika waliopewa jukumu la kukarabati njia hizo wamefanya kazi duni jambo, lililolazimisha serikali ya kaunti kuisimamisha.
“Mradi huo umefadhiliwa na Benki ya dunia, na ni jukumu la kaunti hii kuonyesha mfano mzuri wa kazi yoyote inayoendeshwa hapa”, alisema Bw Kabogo, na kuongeza kuwa serikali yake haiko tayari kutekeleza miradi isiyo na mwelekeo bali itafanyia wananchi kazi inayowanufaisha. 
Na LAWRENCE ONGARO


