
K’Ogalo yatoa ahadi ya kulipa wachezaji
Na JOHN ASHIHUNDU

KLABU ya Gor Mahia inafanya mipango ya kuwalipa wachezaji wake marupurupu yao kwa muda usiozidi saa 48.
Afisa Mkuu wa klabu hiyo, Lordvick Aduda alijitokeza jana kueleza sababu zilizowafanya kuchelewa kuwalipa marupurupu hayo.
Aduda alikanusha madai kwamba wachezaji walikuwa wameanza mgomo baridi wakidai pesa hizo.
“Tulikuwa na shughulikia nyingi za usajili lakini sasa tumepata wakati wa kushughulikia suala la marupuru yao. Tayari tumelipa nusu ya mishahara yao ya mwezi Novemba lakini ikabidi tutengeza kando kiasi cha kununua wachezaji wapya.” “Ni desturi yetu kulipa mishahara kufikia tarehea 5 ya kila mwezi unaofuata, lakini wakati huu tulikumbwa na shughuli nyingi za usajili ikiwa pamoja na kuunda orodha ya wachezaji wa kushiriki michuano ya Ligi ya Mabingwa mwaka huu,” aliongeza.
Wachezaji kadhaa walikosa kufika mazoezini wakidai hawakuwa na pesa za kugharamia nauli ya kufika uwanjani kutokana na kuchelewa kulipwa mishahara na marupurupu yao.


