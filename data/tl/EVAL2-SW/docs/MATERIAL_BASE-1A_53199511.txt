
Korti yaruhusu jamaa wa Rais apinge uuzwaji wa shamba lake
MAHAKAMA ya rufaa jana ilimruhusu jamaa ya Rais Uhuru Kenyatta kupinga uamuzi wa kuiruhusu benki ya Kenya Commercial Bank (KCB) katika Mahakama ya Juu kuuza shamba lake la ekari 433 ili kulipia mkopo wa Sh70 milioni.
Waziri msaidizi wa zamani, Bw Ngengi Muigai na nduguye kapteni (mstaafu) Kung'u Muigai walipinga uamuzi wa kuuzwa kwa shamba lao kwa bei ya chini kabisa.
Shamba hilo liko na thamani ya Sh700 milioni.
Benki hiyo iliuza shamba hilo la Muiri Coffee Estate kujilipa mkopo ambao wawili hao wanadai hawakupewa.
Pia kampuni ya Benjoh Amalgamated Ltd iliyopewa mkopo huo 1988 inasema kuwa benki hiyo ilikataa kutoa pesa za kuvuna maua katika shamba lao la Nyandarua na kusababisha hasara kubwa kupatikana.
Kesi hiyo imekuwa ikiendelea kwa miaka 22 sasa.
Wakiruhusu kesi hiyo kuwasilishwa katika mahakama ya juu kuamuliwa ikiwa kuna sababu ya benki hiyo kuuza shamba ilhali haijaonyesha rekodi ya hesabu ya mkopo huo.
Wakiruhusu ombi hilo Majaji Patrick Kiage, Agnes Murgor na Jan Mohammed walisema ombi la Bw Muigai na kapteni Kung'u Muigai , " ina umuhimu mkubwa." Walisema ni wazi mahakama hiyo ndiyo itaamuwa ikiwa haki ilitendeka au la.
Lakini walisema kwamba kesi hiyo inaegemea madai kwamba benki hiyo na wathamini wa mkopo huo waliafikiana.
Na RICHARD MUNGUTI 


