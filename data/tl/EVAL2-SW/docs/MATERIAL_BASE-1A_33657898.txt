
Mahadhi kuikamua Yanga Sh30 milioni
Mahadhi Ni nyota anayetoka familia ya wanasoka mahiri
Olipa Assa, Mwanachi
Dar es Salaam. Kiungo wa Coastal Union, Juma Mahadhi amesema yuko tayari kusaini Yanga msimu ujao endapo atalipwa Sh30 milioni na matajiri hao wa mitaa ya Twiga na Jangwani.
Mahadhi ambaye ni mpwa wa ali Yanga Sh30 milioni yekuwa kipa mahiri wa Simba na Taifa Stars, Omari Mahadhi alisema mazungumzo yake na matajiri hao yamefikia hatua za mwishoni na juzi aliondoka Dar es Salaam kurejea Tanga kwa ajili ya kukamilisha mipango mingine, ikiwamo kuzungumza na viongozi wake Coastal Union.
“Nilikuwa nazungumza na Simba pamoja na Yanga, lakini naona Yanga wamekubali kutimiza masharti kwa asilimia kubwa na nimewaambia sitasaini kujiunga nao kama watanipa chini ya Sh30 milioni,” alisema.
Mahadhi alisema mtihani alionao Yanga ni kupata jezi namba 8 anayoipenda inayovaliwa na kiungo wa kimataifa wa Rwanda, Haruna Niyonzima aliyekiri hawezi kuthubutu kumvua jezi hiyo.
“Kila jezi ninayoipenda ndani ya kikosi inavaliwa na watu makini, namba 8, Niyonzima ambaye kwa kiwango chake siwezi kuthubutu kumvua namba 9, inavaliwa na Vinccent Bossou na namba 3, inavaliwa na Oscar Joshua,” alisema.
Alitoa sharti kwamba pamoja na kukosa namba hizo, hayupo tayari kuvaa jezi namba 10 hata kwa fimbo kwani anahisi hawezi kucheza kwa uhuru na ina mkosi kwake.
“Nitakuwa tayari kuvaa jezi ya aina yoyote ila siyo namba 10 kwani kwangu naona ni kubwa, halafu kama ina nuksi,” alisema kiungo huyo mwenye ndoto ya kupiga hatua katika mchezo wa soka anaoupenda. 


