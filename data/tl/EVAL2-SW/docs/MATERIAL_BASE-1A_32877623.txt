Amó́túní te, "Kulútu, okomɔ́na efándeli ya bísó na mondɛ́lɛ́́ bóni@"

Mákalámba yĕ yĕ te, "Bínó băna mikɛ́ ndé bokokí kolobela bísó óyo bokomɔ́na.

Zuzi na masanga nyɔ́nsɔ na motó yĕ yĕ te, "Atá tosálí bóní kulútu wa ngáí, nyɔ́nsɔ sé pámba. Mondɛ́lɛ́ sé mondɛ́lɛ́. Tálá lokóla tofándí sika óyo, sɔ́kí yĕ tɛ̂, ndé tozalí lokóla banyama ya zámba. Moto ya Kongó, atá asálí bóní, akosílisa bonyama bwa yĕ tɛ̂. Yangó wâná bísó tosálá lingómbá liye tozalí kolíbénga "La Joie" mpɔ̂ ya bosáli mánsɔ mpɔ̂ tózala sé na Babɛ́lɛsi, zambí tolingí tɛ̂ bákɛndɛ, ndé tokozónga lokóla tozalákí libosó na bonyama bwa bísó. Bôngó tolingí tólanda sé mánsɔ mondɛ́lɛ́ wa Bɛ́lɛsi akosála na ndéngé ya efáteli ya yĕ."

Mákalámbá yĕ yĕ te, "Bozalí na mánsɔ na lingómbá ya bínó 'La Joie' mpɔ̂ te ezaleli ya bínó ézala ndéngé mɔ̆kɔ́ na Babɛ́lɛsi áwa na Kongó@"