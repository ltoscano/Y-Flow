
Mzozano watarajiwa kati ya wafugaji, KFS
MZOZO unatarajiwa kati ya mamia ya wafugaji na Shirika la Huduma za Misitu Kenya (KFS) baada ya muda wa ilani iliyotolewa kwa wamiliki wa mifugo katika Kaunti ya Elgeiyo Marakwet kuwasajili mifugo wao kumalizika.
Ilani hiyo iliyotolewa miezi miwili iliyopita na KFS, ilimalizika Jumapili na kitakachofuata ni utekelezaji wa agizo hilo linalolenga msitu mkubwa wa Embotut , na Kaptagat.
Wafugaji ambao hawajaandikisha wanyama wao ili waruhusiwe kulisha katika misitu iliyotengwa rasmi katika eneo hilo, huenda wakapata wamezuiliwa.
Hatua inafuatia kutumwa kwa walinzi wa KFS katika misitu hiyo itakayofuatiliwa kuwatimua wanaolisha mifugo bila idhini.
Mkuu wa uhifadhi katika KFS, eneo hilo Solomon Mibey alisema hawataongeza muda wa ilani kwa wafugaji kusajili mifugo, akisema walipatiwa muda wa kutosha. 
Na DENNIS LUBANGA


