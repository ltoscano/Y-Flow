
THIKA Starletes Youth FC wanoa kucha zao tayari kukwaruza
Timu ya Starletes Youth FC ni miongoni mwa vikosi vinavyojitahidi kutikisa wenzao kwenye soka ya wavulana katika mtaa wa Makongeni, Thika kaunti ya Kiambu.
Klabu hii inajivunia vijana wake matata ambao wameonyesha kufufua mchezo wao wa kusakata soka. Kocha wao Patrick Kirika anasema ingawa ni mapema kubashiri lakini msimu ujao atafanya juhudi kuona wamepiga hatua hasa katika mechi za kuwania mataji na za kirafiki. Kocha huyo anasema kuwa msimu huu ukikaribia tamati, vijana wake wamejifunza mengi hasa kusakata gozi la kupendeza uwanjani. Aidha anawapongeza kwa kujitolea kwao michezoni. Hivi majuzi katika kipute cha kuwania kombe la vijana mjini Thika, chipukizi hao waliichabanga vijana wa Sports Villa Stars kwa mabao 4-2. Anasema baada ya vijana hao kuwa uwanjani kwa muda wa miaka mitatu mara nyingi wamejihusisha na mechi za kirafiki. Kocha huyo anasema vijana wake wamejitolea mhanga kuboresha mchezo wao. “Kwa kweli wameonyesha weledi na bidii tosha kwa kuigaragaza gozi ya kupendeza. 
Mwaka jana waliandaa vinyang’anyiro viwili, cha kwanza kilikuwa kikombe cha vijana chipukizi wasiozidi miaka 15, huku wakikamata nafasi ya pili.
Kipute cha pili kilikuwa cha kupiga kumbo utumizi wa dawa za kulevya.


