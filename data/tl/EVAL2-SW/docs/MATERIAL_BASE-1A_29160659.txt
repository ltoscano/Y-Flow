MAKALAMBA AKEI, KASI ATIKI ELIKYA

Nsango ya liwá lya Mákalámbá etámbólí Kinshásá mobimba. Botámboli bwa yangó bosálémí lokóla mɔ́tɔ mwa nkáké. Mawa mpé ma liwá lîná, makɔ́télí bato bayíké o mitéma.

Bato batíí makanisi ndéngé na ndéngé mpɔ̂ ya liwá lya Mákalámbá. Basúsu balobí te, akúfí pámba tɛ̂. Mindɛ́lɛ́ nde basálí mánsɔ mpɔ̂ ákúfa. Basúsu mpé te mpɔ̂ baníngá ba yĕ bayókéláká yĕ zúwa na bozwi bwa yĕ. Basúsu mpé balobí te bayini ba yeyé ndé •bamóbomí• mpɔ̂ ábátíkela bisɛngɔ bya mokili.

Bamónganga ya mindɛ́lɛ́ batálí balobí te akúfí pámba tɛ̂, zambí azalákí na mpási ya motéma. Kási óyo wâná ezalí ndé kimondɛ́ĺɛ́. Mpɔ̂ ya bato ya Kongó, liwá lya pámba lizalí tɛ̂. Bandimí sé te liwá Mákalámbá akúfí, lizalí sé mpɔ̂ ya bangúná.