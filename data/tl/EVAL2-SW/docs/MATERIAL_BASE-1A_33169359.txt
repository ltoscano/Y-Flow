
Tuna wasi wasi na hali ya mambo nchini Jamhuri ya Kidemokrasia ya Kongo AU

September 22, 2016

UMOJA wa Afrika umeonesha wasi wasi wake juu ya hali ya mambo yanayotokea nchini Jamhuri ya Kidemokrasia ya Kongo.
Taarifa iliyotolewa na,Mkuu wa Kamisheni ya Umoja wa Afrika Nkosazana Dlamani Zuma ilisema kuwa, matukio yaliyojiri wakati wa maandamano ya wapinzani nchini humo ni yenye kutia wasi wasi mkubwa.
Katika maandamano hayo yaliyoitishwa na viongozi wa upinzani wa serikali yalishuhudia mauaji makubwa na uharibifu wa mali.
Kufuatia hali hiyo Nkosazana Dlamani Zuma aliwataka viongozi wa serikali ya Kinshasa kutekeleza majukumu yao katika upatikanaji wa fursa kwa ajili ya mazungumzo ya kisiasa na pande za upinzani ili kuhitimisha hali ya machafukog nchini humo.
A i d h a a l i s e m a kuwa,mazungumzo hayo ndio njia pekee itakayoweza kudhamini kufanyika uchaguzi huru na wa haki ndani ya taifa hilo. 
Alisema dhamira ya AU ni kufanikisha mazungumzo hayo na kwamba Umoja wa Afrika utafanya kila juhudi katika uwanja huo.
Aliongeza kuwa,AU kama Taasisi kubwa barani Afrika inafuatilia kwa karibu matukio yote yanayotekea nchini humo.
Uchaguzi wa Rais nchini Jamhuri ya Kidemokrasia ya Kongo ulikuwa umepangwa kufanyika mwezi Novemba mwaka huu.
Uchaguzi huo uliahirishwa kutokana na kukosekana kwa maandalizi ya kutosha,suala ambalo liliwafanya wapinzani wa serikali kumtuhumu Rais Joseph Kabila wa nchi hiyo kwamba anapanga njama za kubakia zaidi madarakani.


