
Serengeti Boys kuifuata Congo keshokutwa

September 27, 2016

TIMU ya Taifa ya Vijana walio chini ya miaka 17 (Serengeti Boys), inatarajia kwenda nchini Congo Brazaville keshokutwa kwa ajili ya kukabiliana na vijana wa nchi hiyo katika mchezo wa marudio wa kutafuta tiketi ya kucheza fainali za Afrika kwa timu za vijana zitakazofanyika mwakani utakaopigwa Oktoba 2 mwaka huu.
K a t i k a m e c h i y a a w a l i iliyopigwa wiki mbili zilizopita Uwanja wa Taifa, Dar es Salaam Serengeti Boys ilishinda mabao 3-2 hivyo inahitaji ushindi au sare ya aina yoyote iweze kusonga mbele.
Akizungumza na mwandishi wa habari hizi Msemaji wa Shirikisho la Mpira wa Miguu Tanzania (TFF), Alfred Lucas alisema Vijana hao wako kambini nchini Rwanda ambako, wanaendelea na programu zao za mazoezi za kukabiliana na Congo Brazaville.
“Timu yetu kwa sasa ipo kwenye kambi nchini Rwanda na inatarajia kuondoka keshokutwa kwenda Congo ambako naamini tunakwenda kuonesha uwezo wa hali ya juu tofauti na ule uliooneshwa katika Uwanja Taifa,” alisema Lucas.
Alisema Serengeti Boys kwa sasa ipo katika ubora tofauti na ilivyokuwa kwenye mechi iliyopita ambako baadhi ya wachezaji walicheza chini ya kiwango.
Lucas alisema Wa tanzania waendelee kuiombea timu hiyo kwa kuwa wapinzani wanaokutana nao ni miongoni mwa timu bora barani Afrika, tofauti na baadhi ya watu wanavyofikiria.
“Tunakwenda kucheza na timu bora barani Afrika, lakini tumejiandaa vyema na ili kuhakikisha tunaendeleza ubabe katika ulimwengu wa soka ambao tumeujenga kwa kipindi kirefu,” alisema Lucas.
Hata hivyo Lucas, alisema hali ya afya ya kipa wa timu hi yo Ramadhan Kabwili, ambaye aliumia katika mchezo wa awali iko vyema na ameruhusiwa na madaktari wa timu hiyo kufanya mazoezi kwa ajili ya kukabiliana na vijana wa Congo Brazaville.


