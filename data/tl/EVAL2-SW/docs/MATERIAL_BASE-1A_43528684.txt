
Huduma katika taasisi za umma ziimarishwe
Na MWITHIGA WA NGUGI

KWA miaka mingi tumeshuhudia huduma kwenye taasisi za umma zikiendelea kuzorota, siyo shule za umma si hospitali za umma hali inaonekana kuendelea ku haribika kila uchao.
Kwa mfano utapata wazazi wengi huamua K kujinyima starehe na kuwapeleka watoto wao kwenye shule za kibinafsi kwa kuona jinsi shule za umma zinavyozidi kufeli kimasomo.
Mwaka baada ya mwaka, kwenye mitihani ya kitaifa shule za kibinafsi zinaendelea kutoa wanagenzi bora na kuzipiku shule za umma.
Inasikitisha kuona kwamba hata viongozi wetu ni nadra sana kusikia eti watoto wao wanasomea katika shule za umma, hii ikiwa ni ishara tosha kwamba, elimu katika shule za umma si ya kuridhisha.
Hebu fikiria, kama tungekuwa na sheria inayowalazimu maofisa wote wa serikali pamoja na viongozi wote wanaolipwa kwa pesa za mlipa ushuru, watoto wao wawe wakisomea katika shule za umma, labda hali ingekuwa tofauti.
Shule ikikosa walimu, mtoto wa waziri au mbunge angekuwa balozi mzuri kwani, shida kama hizo zingekuwa zikifikishiwa baba au mama yake na hatua ya haraka ingeweza kuchukuliwa mara moja. Lakini hali ni tofauti, wakati mtoto wa ‘Wanjiku’
mlipa ushuru anapokosa vitabu shuleni au hata kukosa kufundishwa wakati walimu wamegoma wakidai malipo zaidi, watoto wa viongozi matajiri huwa wanaendelea na masomo kama kawaida katika shule za kibinafsi za humu nchini au hata za ng’ambo. 
SEKTA YA AFYA Siyo tu kwenye sekta ya elimu, sekta ya afya mambo ni yale yale. Hospitali za umma ambazo zinafaa kuwa kimbilio la mkenya mwenye mapato ya chini, wimbo huwa ni ule ule, hakuna dawa na anasalia kuandikiwa kijikaratasi orodha ya dawa anazofaa kwenda kununua kwenye maduka ya dawa.Lakini swali ni je, ushuru tunaotozwa usiku na mchana na serikali, pesa hizo huenda wapi kama kweli hali ndiyo hii? Iwe ni serikali kuu au ni serikali za kaunti kuna maswali mengi ambayo wakenya wanafaa kujibiwa. 
Itakumbukwa bayana kwamba mwanzilishi wa taifa hili hayati Mzee Jomo Kenyatta, pindi tu tulipojinyakulia uhuru alitoa mwito kwamba serikali yake ililenga kupigana na maadui watatu, nao ni; umasikini, magonjwa na kutojua kusoma na kuandika. Lakini inasikitisha ikiwa ni baada ya zaidi ya miaka hamsini, matatizo aliyotaja Mzee Jomo Kenyatta, yangali yanamwandama Mkenya kila uchao.
Leo hii kungali na shule ambazo ni majina tu, kwani watoto husomea chini ya mti, viti vyao vikiwa ni mawe wakibahatika na eti hiyo ni shule ya umma. Swali ni je, usawa uko wapi? 
Nashindwa kuelewa, mtoto wa mlalahoi anayesomea chini ya vivuli vya miti anapotahiniwa sawia na mtoto wa mlalahai anayesomea katika shule ya kifahari matokeo yatakuwa ni yapi? Hebu tafakari hayo msomaji.
Nikirejelea suala kuhusu hospitali zetu za umma, niko na kila sababu ya kusema kwamba serikali yetu imetufeli kabisa.
viongozi wetu na familia zao huenda kutafuta matibabu ng’ambo, kweli kuna siku watajua kwamba huduma katika hospitali za umma ni duni? Serikali kuu pamwe na zile za kaunti zinawajibu wa kubadilisha fedheha hii.
Ni chukizo kubwa kuona ufujaji mkubwa M wa pesa za umma unaofanyika katika kaunti mbalimbali, badala ya kutumia pesa hizo kwa manufaa ya wakenya walipa ushuru, mara utasikia wilbaro imenunuliwa kwa zaidi ya shilingi laki moja, huku wengine wakijenga lango la hospitali kwa shilingi milioni saba ni jicho la nani lisilolengwa lengwa na machozi kwa ubadhirifu kama huu?
Mara kwa mara tumeshuhudia viongozi wetu wakisafiri kwenda ng’ambo kutafuta matibabu. Kama


