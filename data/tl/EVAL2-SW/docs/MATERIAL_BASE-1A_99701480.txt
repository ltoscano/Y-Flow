
Sote tuungane kuuangamiza uhalifu wa kimapenzi ili tulinde vizazi vijavyo
SUALA la unajisi limetanda katika taifa hili, watoto chini ya umri wa miaka 10 wakiwa ndio wanaoathirika pakubwa.
Kubakwa kwa mtoto mwenye umri wa miaka mitano ni ishara kuwa wanaume hawatoshelezwi katika ndoa. Hata kama wake wao wamefariki, yafaa watafute mtu mzima wazungumze ili shida hiyo itatuliwe.
Ni suala ambalo limekuwa likiharibu sifa nzuri za nchi hii kwani kila jua linapochomoza si ubakaji, kijana mwenye umri wa miaka 14 kuwapachika wasichana mimba wasichana wadogo, mwalimu kuzalisha wanagenzi kumi, baba kudhulumu mtoto kimapenzi.
Wengi wamechukulia jambo hili kama mzaha ilhali linaathiri vizazi vya kesho. 
Hatari kubwa ni wakati wanaotekeleza ubakaji wana virusi vya Ukimwi na maradhi mengine ya ngono.
Wengi wao wameweza kuwa waja wazito wakiwa wadogo, kuharibiwa uzazi na wengine kutelekezwa katika jamii.
Serikali pamoja nasi yafaa tusimame kidete kuangamiza janga hili ambalo sasa limekita mizizi maeneo mengi nchini.
ENDERE ALI, Nairobi Joho awaheshimu viongozi MATAMSHI ya Gavana wa Kaunti ya Mombasa, Ali Hassan Joho ya kuwa Rais Uhuru Kenyatta na Kamishna wa Kaunti ya Mombasa Bw Nelson Marwa ni watu wadogo yamemkosesha heshima mbele ya Wakenya.
Hata kama kuna tofauti kati yake na Marwa, haifai kumdunisha mbele ya umma.
Suala la ukosefu wa usalama ni tatizo linalomzonga kila mtu na hakuna haja ya kiongozi mmoja kumdunisha mwingine hadharani. Namshauri Joho aheshimu kila kiongozi na yeye na Marwa wazike tofauti zao na kuchapa kazi na wajitolee kuimarisha usalama Pwani.
ERASTUS MICHIEKA, Kisii Walimu wanasema ukweli WALIMU wakuu wana haki ya kuwanyima vyeti wanafunzi wenye madeni kwani huenda serikali inapiga siasa kupitia mambo ya elimu, na wao ndio wataachiwa jukumu la kuyadai madeni ambayo hayatalipwa. 
Shule ndizo hugharamia mitihani kwa wanafunzi hao kwa baraza la mitihani ya kitaifa basi walimu wakuu hawana budi kuwa na hofu mpaka serikali iunde mikakati kabambe ya kuwalipia wanafunzi mitihani wala si matukio ya kujipendekeza kisiasa.
Masuala ya elimu yana umuhimu mkubwa kitaifa na hayafai kufanyiwa siasa.
Iwapo jambo hili litakubalika, basi wanafunzi wengi hawatalipa karo za shule wakijua kuwa baada ya kufanya mitihani ya KCSE, bado watapata vyeti vyao.
PETER ONESMUS CHEGE, Kitengela Tuwalinde wanyama wetu UWINDAJI haramu umekithiri na kuenea sana kote nchini.
Wawindaji haramu wamepata ujasiri wa kutekeleza vitendo vyao vya ubaradhuli bila uoga.
Hata hivyo, hifadhi ya wanyama pori ya Ol Pejeta imeanzisha mikakati ya kukabiliana na tatizo ikizingatiwa kwamba wanyama wengi katika mbuga hiyo wamo hatarini kutokana na majaribio ya kushambuliwa mara kwa mara. Hongera kwa mpango wenu mpya na nawatakia kila la heri.
LOPURUDI JOSEPH, MMUST Cord inatupeleka pabaya IKIWA wanachama wa Muungano wa Cord ni wazalendo wa `nguvu' kama wanavyodai wenyewe basi yafaa waelewe kuwa mpango wao wa kutaka kuandaliwe kura ya maoni una nia mbaya kwetu wananchi.
Shida tulizonazo sasa zinatutosha, hatutaki kuongezewa. 
Natoa ombi langu kwa Cord na hisia nyingi kama Mkenya mzalendo nikiaishauri itumie njia mbadala kulete mageuzi wanayotaka humu nchini.
Kwa kufanya hili, itakuwa imetuondolea hatari ya kugharamika zaidi ikizingatiwa hali yetu mbaya ya kiuchumi kwa sasa. Naamini Cord inaelewa hilo na hivyo naomba inisikize.
ELIUD NGETICH, Chuo Kikuu cha Masinde Muliro Si ushujaa kuua msichana NILISHANGAZWA na mwanamume aliyekamatwa kwa kumuua mpenzi wake na kutupa mwili wake barabarani majuzi.
Kwani sisi wanaume tutaerevuka lini? Mwanamke kama hakupendi tafuta mwingine.
Mbona kuua kiumbe ambacho haukuumba? Wanaume waliumbwa na Mungu kuwa na nguvu nyingi za kimwili na hatufai kuzitumia vibaya. Kuna njia nyingi za kutatua mzozo.
Wewe mwanaume unakutana na binti wa wenyewe aliyelelewa kwa bidii na unataka awe wako kwa lazima, huu ni ungwana? Huo ni unyama unaostahili adhabu kali. 
MWANAMAONI, Kitengela


