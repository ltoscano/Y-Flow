Kili Marathon yazinduliwa rasmi Dar

October 13, 2016

KAMPUNI ya bia nchini; kupitia kinywaji chake cha Kilimanjaro, kimezindua rasmi mbio za Kilimanjaro Premium Lager Marathon 2017, zinazotarajia kufanyika Februari, 26 mwakani. 
Hii ni mara ya 15 kwa kampuni hiyo kudhamini mbio hizo, zitakazofanyika mkoani Kilimanjaro, huku wakitarajia kuhusisha zaidi ya wanariadha 10,000 kutoka nchi 45.
Akizungumza katika uzinduzi wa mbio hizo; Mkurugenzi msaidizi wa Michezo kutoka Wizara ya Habari, Utamaduni, Sanaa na Michezo Alex Nkenyenge alisema kuwa, “mbio hizo ni za mfano kwani, zimeonesha matunda kwa Taifa.” 
Alisema, “kupitia mbio hizo Tanzania imeweza kupata jina, baada ya mwanariadha Alfonce Simbu kushika nafasi ya tano katika mbio za olimpiki zilizofanyika nchini Brazil.”
Mbali na mafanikio hayo pia, mbio hizo za Kilimanjaro zimeweza kutengeneza ajira kwa watu mbalimbali, pamoja na kukuza uchumi wa nchi kupitia sekta ya utalii.
“Kwakweli tunawapongeza wadhamini wote wa mbio hizi kwa kile wanachokifanya na sisi kama Serikali tunaahidi kuwanao bega kwa bega.” Alisema Nkenyenge.
Aidha; aliwataka wadhamini hao kuanza kuwadhamini wakimbiaji ili waweze kufanya vizuri zaidi katika mashindano makubwa kwani, nchi ya Kenya imepata medani nyingi katika olimpiki, kutokana na wanariadha wake kuwa na wadhamini.
Kwa upande wake Mkurugenzi wa Masoko wa TBL Group, Kushilla Thomas alisema kuwa, huu ni mwaka wa 15 kwa kampuni yao kudhamini mbio hizo toka zilivyoanza mwaka 2003.
“Tumeona matunda ya udhamini huu kwa mfano; mwaka huu tumeshuhudia mshiriki wa Kili Marathon, akishiriki katika michezo ya Olympics kule Brazil na kumaliza katika nafasi ya tano katika mbio za kilomita 42. Tunaweza kuwapata akina Simbu wengi kutoka Kili Marathon na ndicho hasa wadhamini wengi wanakitafuta.” Alisema Kushilla.
Alisema, “mbio za mwakani zitafanyika Moshi Februari, 26 na wanatarajia kupata zaidi ya wanariadha 8000 kutoka nchi zaidi ya 45 duniani. Safari hii usajili wa Kili Marathon utafanyika Dar es Salaam na Arusha ili kuepusha msongamano.
Meneja wa Bia ya Kilimanjaro; Pamela Kikuli alisema kuwa, wametoa jumla ya milioni 20 kama zawadi kwa washindi wa 10 wa kilometa 42 (Marathon)ambapo, mshindi wa kwanza kwa wanaume na wanawake watapata milioni 4 kila mmoja.
“Ha t uwez i k uwa s a h a u wanariadha wote wa hapa nchini, walioshiriki kwenye mashindano haya na kuipa fahari nchi yetu kuwa, watashinda zawadi zote hizi tunazozitoa. Tunaamini kwamba; mashindano haya ya Marathon pia, yatafungua milango kwa wanariadha wetu kwa ajili ya kushiriki mashindano ya kimataifa ya marathon nje ya nchi yenye zawadi kubwa.” Alisema Pamela.
Mkurugenzi wa Tigo Kanda ya Kaskazini, George Lugata, alisema kwamba; kampuni yake inadhamini mbio za nusu marathoni (kilometa 21), huku wakiwa wametenga milioni 11 kwa ajili ya zawadi ya washindi 10 wa mwanzo, mshindi wa kwanza kwa kila kundi atapata milioni 2.
Meneja Masoko wa GAPCO Tanzania; Caroline Kakwezi alisema, “tumeshuhudia mbio hizi zikikua mwaka hadi mwaka; tangu tuanze udhamini huu mwaka 2011, tumeridhishwa na manufaa yanayopatikana kwa wanariadha na jamii ambamo mbio hizi hufanyika hivyo; tunashukuru kwa kuendelea kushirikiana na Wild Frontiers, ambao ndio waandaaji, Tanzania Paralympics Committee na wizara husika”.
Alisema kuwa; GAPCO itakuwa mstari wa mbele kuendelea kudhamini mbio za watu wenye ulemavu na mwakani itagharamia usafiri na malazi kwa washiriki kutoka Dar es Salaam na usafiri kwa wale wanaotoka Arusha huku, washindi wakipata zawadi zenye thamani ya shilingi milioni 10 kwa ujumla.
Meneja wa kinywaji cha Grand Malt, Oscar Shellukindo alisema, “kufaa kwao kudhamini mbio za kilometa tano na kuwataka wale wote wanaoona hawataweza kushiriki kwenye mbio ndefu kujitokeza kwenye mbio hizo za umbali wa kilometa tano.


