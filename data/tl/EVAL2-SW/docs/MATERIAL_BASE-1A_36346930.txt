
Gavana aagiza vyama kulipa wakuzaji wa kahawa haraka
Na KENNEDY KIMANTHI
SERIKALI ya kaunti ya Meru imeagiza ukaguzi wa vyama 10 vya ushirika vya kahawa ambavyo havijawalipa wakulima wake .
Gavana Peter Munya jana alitahadharisha kuwa serikali yake haitavumilia usimamizi wa chama chochote unaotaka kusambaratisha juhudi za serikali hiyo kufufua sekta ya kahawa.
Gavana huyo alitaja hususan vyama vya Kangeta, Mutuma, Mutethia, Thangatha, Amukui, Mariara, Mukiria, Gikurua, Gikongoro na Mt Kenya kama ambavyo havijawalipa wakulima pesa za msimu uliopita.
“Serikali ya kaunti itachukua hatua mwafaka dhidi ya vyama ambavyo havijawalipa wakulima na wanaoingiza siasa katika suala hili. Ni upuuzi kudai kuwa unasubiri fedha zote ili kuwalipa wakulima,” 


