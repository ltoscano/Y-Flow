
Nachelea atamvurugia maisha
MIMI ni mama wa msichana mwanafunzi wa chuo kikuu. Binti yangu amependana na mwanamume ambaye nashuku ameoa na anataka tu kumharibia maisha. Nimemkanya lakini hataki kusikia. Nifanyeje? Kupitia SMS Ni haki yako kuwajua vizuri marafiki wa binti yako ili kuhakikisha hakuna anayempotosha. Tafuta wakati unaofaa umhoji mwanaume huyo ili umjue vizuri na akwambie ana mpango gani kwa binti yako. Ukithibitisha kuwa ameoa, mwambie amkome mtoto wako.
TUFUFUE PENZI? KUNA msichana tuliyezaa pamoja akiwa mpenzi wangu lakini akaolewa na mwanamume mwingine nami pia nikaoa. Muda si mrefu waliachana lakini walikuwa wamepata mtoto mwingine. Juzi alinipigia simu kuniambia anataka tufufue uhusiano wetu. Nishauri.
Kupitia SMS Inaonekana bado una hisia kwake hasa kwa sababu ana mtoto wako.
Lakini kumbuka kuwa sasa una familia yako na itakuwa hatari kuwa na uhusiano nje ya ndoa. Nashuku pia kuwa hataki kurudi kwako kwa kuwa anakupenda bali kwa sababu ametemwa na anahitaji mtu wa kusaidia kulea watoto. 
SILALI KWA AJILI YAKE NA NIKIMWELEZA ANANIPUUZA MIMI ni kijana mwenye umri wa miaka 20. Nimempenda msichana mmoja na sipati usingizi kwa ajili yake. Nikimwambia anasema niachane naye. Lakini mimi nampenda sana. Nisaidie.
Kupitia SMS Usingizi ni haki yako. Pia utambue kuna baadhi ya wasichana hawakubali kuanza uhusiano hadi wabembelezwe sana. Hivyo kabla hujakata tamaa, buni mbinu mpya za kumshawishi.
Ukiambulia patupu kubali kushindwa.
JE, NIMECHELEWA KUOA? NINA umri wa miaka wa 27 na bado sijaoa. Je nimechelewa? Kupitia SMS Bado hujachelewa kuoa kwani umri wako bado ni mdogo. Lakini nakufahamisha tu kwamba umri sio kigezo pekee anachotumia mtu kuoa. Nila lazima uwe tayari kiakili na kiuchumi kwani utakuwa na jukumu la kumtunza mkeo na watoto mtakaozaa. 


