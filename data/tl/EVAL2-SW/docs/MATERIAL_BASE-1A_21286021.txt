Zuku yamwaga ofa kwa wateja wake

Imeandikwa na Mwandishi Wetu

Imechapishwa: 05 Oktoba 2016

KAMPUNI ya burudani ya Zuku Tv inayomilikiwa na Wananchi Group itawapaisha asilimia kubwa ya Wa tanzania kwa kupunguza Sh 7,000 kwa seti nzima ya king’amuzi na dishi hatua itakayosaidia kila mtu kupata habari na burudani kwa unafuu zaidi. 

Meneja Mkuu wa Zuku Tv Tanzania, Omari Zuberi amesema pamoja na kutoa miezi mitatu bure ya kuangalia Channel zote za kifurushi cha Smart kwa wateja wapya wa Zuku Tv, imetoa punguzo la Sh 7,000 katika gharama za king’amuzi na dishi kutoka Sh 95,000 hadi Sh 88,000 kuanzia Oktoba 1, 2016. 
“Ndani ya mwendelezo wa siku 90 za bure za kuangalia chaneli zote za kifurushi cha Smart kwa wateja wapya, bado tumeona kuna haja ya kupunguza gharama za kupata kingamuzi na dishi ili wateja wapate urahisi wa kupata burudani na taarifa bila usumbufu,” alisema na kuongeza kuwa, watakaonunua king’amuzi tu watalipa Sh 54,000 badala ya Sh 63,000.
Alisema bidhaa za Zuku zimefanikiwa kuzindua huduma ya Tv Satellite Kenya, Zambia, Tanzania, Uganda na Malawi inapozidi kukua inawafikia na kuweza kupata wateja wengi kupokea ubora na burudani yenye uhakika kwa kuhamasisha kwa maadhi ya kiafrika.
Alisema punguzo la bei ya Zuku Tv king’amuzi na dishi inakuja huku kukiwa na ofa zingine ambazo wametoa kwa wateja wake mapema mwaka huu.


