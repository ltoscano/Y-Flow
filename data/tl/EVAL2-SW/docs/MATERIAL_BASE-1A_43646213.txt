
Hospitali zetu zisiwe kama magereza
Mhariri Naomba unipe nafasi nitoe ushauri wangu kwa Serikali kupitia Wizara ya Afya na Ustawi wa Jamii.
Ni kuhusu utaratibu uliowekwa kuanzia Julai Mosi ambao ndugu wa wagonjwa Hospitali ya Taifa Muhimbili watalipa Sh6,000 kwa kila siku kwa ajili ya huduma za chakula.
Huu utakuwa utaratibu mzuri endapo tu mgonjwa aulizwa atakachokula siku husika.
Ni hali ya kawaida tuliyoizoea kwa wagonjwa wetu kuwauliza watakula nini kutokana na wanavyojisikia siku hiyo.
Sasa Muhimbili wanapokuja na ratiba ya chakula maana yake mgonjwa atalazimika kula kilichopo hata kama hakipendi.
Utaratibu huu ni sawa na kuwageuza wagonjwa kuwa wafungwa. Ni utaratibu mzuri lakini wakumbuke wanaowahudumia ni wagonjwa.
Wagonjwa huchagua vyakula je, hawaoni kama utaratibu huu utawafanya waumie zaidi kwa kuwa ndugu waliwabembeleza na kuwapa kile wanachokitaka?
Kida A Kida Dar es Salaam. 


