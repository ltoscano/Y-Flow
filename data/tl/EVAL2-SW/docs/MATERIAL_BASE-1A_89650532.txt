
Mbunge asifu Rais kumteua Boinett
MBUNGE wa Yatta ambaye pia ni mwanachama katika kamati ya Bunge inayohusu maswala ya Usalama bwana Francis Mwangangi ameisifu hatua ya Rais Uhuru Kenyatta ya kumteua Bwana Joseph Boinett katika wadhifa wa Inspekta Mkuu wa polisi ili kujaza pengo lililowachwa na bwana David Kimaiyo. 
Bwana mwangangi alisema nafasi hiyo ilihitajika kujazwa haraka iwezekanavyo ili kuhakikisha usalama wa nchi.
“Ilihitajika kujaza nafasi hiyo haraka iwezekanavyo kwani kuendelea kuwa na pengo katika idara ya usalama haifai,” akasema bwana Mwangangi.
Mbunge huyo alisema Bwana Boinett ana masomo na tajiriba ifaayo lakini akaongezea kusema hana hakika kama Rais alikosea kwa kumteua Boinett ambaye anasemekana kutoka eneo moja na Bwana Kimaiyo.
Bwana Mwangangi alisema hayo ni maswala ambayo yatajadiliwa wakati uteuzi wa bwana Boinett utakapopigwa msasa na Bunge.
Boinnet anamrithi aliyekuwa Inspekta wa Polisi David Kimaiyo kufuatia misururu ya mashambulio. 
Na STEPHEN MUTHINI


