
Maiti ya mwanafunzi Mkenya yapatwa katika mto Marekani
B M J MURIITHI NA LEONARD ONYANGO MAITI ya mwanafunzi Mkenya mwenye umri wa miaka 21 ilipatikana ikielea mtoni katika jimbo la Massachusetts, Amerika.
Maafisa wa polisi wa jimbo hilo Jumapili walithibitisha kuwa maiti iliyopatikana katika Mto Charles ni ya Dennis Njoroge, mwanafunzi wa chuo kikuu ambaye alitoweka katika hali ya kutatanisha wiki kadhaa zilizopita.
Mwanafunzi huyo wa Chuo Kikuu cha Northeastern alionekana mara ya mwisho mnamo Novemba 28 akiwa na wenzake chuoni.
Maafisa wa usalama na familia yake walianza kumsaka mwe n d a z a k e mara tu baada ya kutoweka.
IJUMAA Hatimaye mwili wake ulipatikana Ijumaa, kulingana na maafisa wa usalama.
Baada uya kufanyia upasuaji mwili huo, maafisa wa polisi Jumamosi walithibitisha kuwa maiti hiyo ilikuwa ya Njoroge aliyekuwa akisomea taaluma ya sanaa ya uanahabari.
Mkuu wa Chuo Kikuu cha Northeastern, Bw Joseph Aoun, alituma risala zake za rambirambi huku akisema kuwa alisikitishwa na kifo cha mwanafunzi huyo.
“Tumethibitisha kupitia kwa maafisa wa usalama kuwa maiti iliyopatikana ndani ya Mto Charles ilikuwa ya Dennis. Hilo ni pigo kubwa kwetu,” akasema Bw kuripotiwa Aoun.
“Napenda kuwashukuru wanafunzi wenzake, jamii na maafisa wa polisi kwa kujitolea kwa hali na mali kumtafuta Dennis usiku na mchana mara tu baada ya kuripotiwa kutoweka Novemba mwaka jana,” akaongezea. 
Familia, jamaa na marafiki wamekuwa wakipokea risala za rambirambi kutoka kwa Wakenya wanaoishi nchini Amerika kufuatia kifo cha mpendwa wao, Dennis Njoroge aliyetajwa na wenzake kama mwanafunzi aliyekuwa mwenye bidii na maono.
“Njoroge alikuwa mwenye maono maishani. Tunaitakia familia yake uvumilivu wakati huu wa majonzi,” akasema Bw Fred Murihia kutoka eneo la Atlanta, Georgia.
Usimamizi wa chuo kikuu uliambia Taifa Leo kuwa Njoroge alizaliwa nchini Kenya na alisoma katika Shule ya Upili ya Burncoat mjini Worcester kabla ya kujiunga na Chuo Kikuu cha Northeastern ambapo alikuwa akisomea kozi ya uanahabari.
“Alikuwa mpenzi na mchezaji wa mchezo wa mpira wa vikapu na alitarajiwa mwishoni mwa mwezi huu kuanza kutangaza habari katika kituo kimoja cha runinga mjini Boston,” ikasema taaria ya usimamizi wa chuo kikuu.
Usimamizi wa chuo hicho ulisema kuwa familia ya mwendazake ilipashwa habari mara tu baada ya kuripoti wa kutoweka .
Bw Aoun alisema kuwa chuo kimeanza kutoa huduma za ushauri nasaha kwa marafiki na wanafunzi waliohusika katika shughuli ya kutafuta mwili wa mwendazake.


