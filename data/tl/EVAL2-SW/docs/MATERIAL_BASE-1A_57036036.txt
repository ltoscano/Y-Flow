
KCB yafuzu nusu fainali ya dimba la Maulid Cup
Na ABDULRAHMAN SHERIFF
TIMU ya KCB imekuwa ya kwanza kufuzu kwa nusu fainali ya mashindano ya Maulid Cup baada ya kuibwaga Jannatan FC kwa mabao 2-1 kwenye mechi kali ya robo fainali iliyofanyika uwanja wa Pamba Roho kisiwani Lamu, Jumanne.
KCB, mojawapo ya timu zinazopigiwa upatu wa kushinda mashindano hayo yanayofanyika kwa ajili ya sherehe za Maulidi zinazofanyika kisiwani hapo, ilijipatia mabao yao kupitia kwa Samir Mohamed na Mohamed Baloteli hali Abdul Hajj akafungia Jannatan bao la kufuta machozi.
Nayo AC Monaco ilifanikiwa kupata tikiti ya robo fainali ilipoilima AC Milan kwa mabao 3-0 kwenye pambano la Kanda C uliofanyika uwanjani hapo. Future Stars iliingia hatua ya robo fainali baada ya kuilaza Real Madrid kwenye mechi ya Kanda D. 


