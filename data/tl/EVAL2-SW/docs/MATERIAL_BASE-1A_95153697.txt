
Ajikata kidole kumshukuru mungu
NEW DELHI, India MFANYABIASHARA alijikata kidole kama njia mojawapo ya kutoa shukrani kwa miungu baada mahakama kuruhusu viongozi wa upinzani Sonia na Rahul Gandhi kuachiliwa huru kwa dhamana. 
Induvalu Suresh, 35, alijikata kidole chake na akakipeleka ndani ya hekalu huku amekifunga ndani ya noti, kwa mujibu wa gazeti la Times of India.
Mfanyabiashara huyo kutoka eneo la Ramanagara lililoko karibu na jiji la Bangalore, alisema kwamba alikuwa ameapa kutoa sadaka isiyokuwa ya kawaida kwa miungu endapo viongozi hao kutoka uzao wa Gadhi wangepewa dhamana. 
“Nilifunga kidole change ndani ya noti ya Rupee 1,000 (Sh1,500) kisha nikakipeleka ndani ya kijisanduku cha sadaka hekaluni,” Suresh akasema.
“Sikuhisi maumivu nilipojikata kidole. Baadaye, nilienda kwenye hospitali iliyoko karibu na hekalu ambapo nilimweleza daktari kuwa kidole change kilikatika nilipokuwa nikitengeneza gari langu,” akaongezea. 
Viongozi hao walipewa dhamana kutokana na kesi ambapo wameshtakiwa na mwanasiasa kutoka chama tawala cha Bharatiya Janata Party (BJP)


