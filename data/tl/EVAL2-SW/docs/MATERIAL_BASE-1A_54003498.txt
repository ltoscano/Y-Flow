
NGOs sasa kushtaki waharibifu
BEIJING, China China Jumatano ilitoa idhini kwa mashirika yasiyo ya kiserakali kuwa na nguvu zaidi kwa kushtaki watakaokiuka sheria za mazingira.
Hii ni kwa mujibu wa mahakama ya juu nchini humo wakati taifa hilo linafanya juhudi za kupunguza uharibifu wa mazingira ambao umetishia miji mingi mikubwa.
Mashirika yasiyo ya kiserikali ambayo yamekuwa katika kampeni dhidi ya wachafuzi wa mazingira kupitia kwa mahakama yatapata hadhi mpya na yatapata kupunguziwa ada ya mahakama kulingana na wavuti wa mahakama ya juu China.
Yatakubaliwa pia kushtaki makampuni au watu binafsi kote China bila kuzingatia lilipo shirika linaloshtaki.
Mwongozo huo ulianza kutekelezwa jana (Jumatano) ilisema mahakama hiyo na kuongeza kuwa ulitolewa kufuatia maswali kuhusiana na suala la uchafuzi wa mazingira. 
Na AFP


