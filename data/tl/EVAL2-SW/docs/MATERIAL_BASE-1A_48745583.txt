
Jeshi la Afghanistan ladai kumuua Kamanda Taleban

September 22, 2016

WIZARA ya Mambo ya Ndani nchini Afghanistan imetangaza kuuawa kwa mmoja wa makamanda wa ngazi za juu wa kundi la kigaidi la Taleban aliyejulikana kwa jina la Mawlawi Muawiyah.
Kwa mujibu wizara hiyo ilisema Muawiyah ni mmoja wa vinara mashuhuri na wa ngazi ya juu wa kundi hilo maarufu la Taleban.
Kamanda aliuawa katika shambulio la maafisa usalama katika Mkoa wa Kunduz nchini humo.
Taarifa ya wizara hiyo iliongeza kuwa juzi ndege za kijeshi za nchi hiyo ziliyalenga maficho ya wanachama wa kundi hilo katika wilaya ya Dashti Archi mkoani hapo.
Katika shambulizi hilo, mbali na Mawlawi Muawiyah, wanachama wengine 22 wa kundi hilo waliuawa.
Itafahamika kuwa, kiongozi huyo wa Taleban, alikuwa na nafasi muhimu sana katika kuratibu mashambulizi ya kigaidi katika mkoa waKunduz na kuua raia wengi wa nchi hiyo kupitia milipuko ya mabomu.


