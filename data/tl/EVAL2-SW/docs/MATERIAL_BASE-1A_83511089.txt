Vyombo vya habari vyatakiwa kuhamasisha utafutaji fursa nje

Imeandikwa na Nelson Goima, Dodoma

Imechapishwa: 05 Novemba 2016

RAIS John Magufuli amesema vyombo vya habari, vina jukumu la kuhamasisha Wa tanzania kutumia fursa zilizopo katika nchi zingine.

Alisema fursa hizo ni kama vile lugha ya Kiswahili, ambapo Wa tanzania wanaweza kuhamasishwa kwenda kufundisha lugha hiyo nje ya nchi na kupata mapato makubwa. 
Rais alitaja eneo lingine ambalo Wa tanzania wanaweza kwenda nje ya nchi kupata fursa ni kufanya ujasiriamali, ambazo zinaweza kuwaletea mapato makubwa.
Alisema hayo wakati akijibu swali la Mhariri Mtendaji wa TSN, Dk Jim Yonazi aliyeuliza, “Wewe umebahatika kuwa Mwenyekiti wa Asasi ya SADC ya Ulinzi na Usalama (Troika) na pia mwenyekiti wa EAC, sasa una mikakati gani ya kuhamasisha watanzania kuwezesha kutumia fursa za kiuchumi zilizopo katika nchi zingine?” Alisema hakuna haja kwa Wa tanzania kusubiri serikali iwatafutie fursa mbalimbali nje ya nchi, badala yake wafanye wao wenyewe.


