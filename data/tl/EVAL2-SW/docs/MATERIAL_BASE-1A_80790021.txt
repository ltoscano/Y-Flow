Kipa wa zamani aipa Simba ushindi

Imeandikwa na Sifa Lubasi, Dodoma

Imechapishwa: 28 Septemba 2016

KUELEKEA pambano wa watani wa jadi Yanga na Simba mwishoni mwa wiki hii kipa wa zamani wa Simba, Kelvin Mhagama ameipa nafasi kubwa timu yake hiyo kuibuka na ushindi katika mchezo huo.

Mbali na Simba Mhagama pia amewahi kuzitumikia Mtibwa Sugar ya Morogoro,Majimaji ya Songea, CDA ya Dodoma na Rayon Sport ya Rwanda kwa nyakati tofauti.
Akizungumza na gazeti hili jana, Mhagama alisema anaipa nafasi Simba kuifunga Yanga kutokana na kuwa na safu kali ya ushambuliaji inayoongozwa na raia wa Burundi, Laudit Mavugo na mtanzania Ibrahim Ajib.
Alisema sababu nyingine ya kuipa ushindi Simba ni kutokana na kuwa na washambuliaji wa pembeni wanaokimbia katika goli, hali ambayo ni hatari kwa mabeki pamoja na kipa.
“Shiza Kichuya umemuona jinsi ambavyo anaitafuta 18 sasa ile ni hatari kwa sababu anakimbilia ndani hivyo ukimgusa tu ni penalti na yule ndio atakaowaumiza Yanga,’’alisema


