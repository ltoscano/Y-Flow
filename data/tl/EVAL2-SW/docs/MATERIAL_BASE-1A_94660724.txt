
Waziri Ummy Mwalimu amekuwa mgeni rasmi katika siku ya kupinga ukeketaji duniani, kitaifa mkoani Dodoma
Waziri wa Afya, Maendeleo ya Jamii, Jinsia, Wazee na Watoto, Mhe. Ummy Mwalimu leo amekuwa mgeni rasmi katika kilele cha maadhimisho ya Siku ya Kupinga Ukeketaji Duniani yanayofanyika tarehe 5 Februari kila mwaka. Maadhimisho hayo kwa Mkoa wa Dodoma yalifanyika katika Ukumbi wa Hazina Dodoma, kwa kuratibiwa na Mtandao wa Mashirika Yasiyo ya Kiserikali yanayopinga Ukeketaji Tanzania.
Wakati wa maadhimisho hayo Mhe Waziri Ummy Mwalimu alieleza kuwa Kwa mujibu wa Takwimu za Demografia na Afya Tanzania (Tanzania Demographic and Health Survey – TDHS 2010) asilimia 15Â ya wanawake Tanzania wamefanyiwa Ukeketaji. Ukeketaji ni ukatili dhidi ya watoto wa kike na wanawake. Na ni kosa la jinai. Madhara ya ukeketaji ni pamoja na vifo, vilema na maradhi kama fistula na mengineyo. 
Alieleza kuwa Serikali itaendelea kukemea na kupambana na vitendo hivi katika jamii zetu. Na itaongeza jitihada za kutoa elimu kwa jamii sambamba na kuwachukulia hatua wote wanaojihusisha na vitendo hivi.
Mhe Waziri Ummy Mwalimu aliwataka Maafisa Maendeleo ya Jamii katika Mikoa.
Wilaya na Kata kuongeza nguvu ktk kushirikiana na Jeshi la Polisi kwa lengo la kuhakikisha wazazi/walezi, mangariba na wote wanaojihusisha na vitendo vya Ukeketaji wanafikishwa ktk vyombo vya dola ili sheria ichukue mkondo wake. 
Aidha, alitoa wito kwa kila mwananchi kushiriki katika mapambano haya hasa katika kutoa taarifa na ushahidi Mahakamani.


