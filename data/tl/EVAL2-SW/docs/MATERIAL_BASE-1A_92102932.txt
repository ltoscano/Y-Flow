
‘Rais hajakataa kuonana na viongozi wa dini’

Imeandikwa na Sophia Mwambe

Imechapishwa: 24 Septemba 2016

SHEHE Mkuu wa Mkoa wa Dar es Salaam, Alhad Mussa Salum amekanusha taarifa zilizoandikwa na baadhi ya vyombo vya habari kuwa Rais John Magufuli amekataa kuonana na viongozi wa dini.

Akizungumza na waandishi wa habari jana jijini Dar es Salaam, alisema taarifa hizo hazina ukweli wowote na zinalenga kumgombanisha rais na viongozi wa dini.
Alisema yeye ni miongoni mwa viongozi wa dini waliokaa na viongozi wakuu wa Umoja wa Katiba ya Wananchi (UKAWA) na kuazimia kumuona rais baada ya kuwaomba viongozi wa vyama vya upinzani kurudi bungeni na kuwaomba wasitishe maandamano na wakakubali. 
Aliongeza kuwa, taarifa hiyo ilisema kuwa mpaka sasa rais hajajibu barua ya viongozi wa dini iliyoandikwa wiki tatu zilizopita, jambo ambalo halina ukweli kwani viongozi hao wameandika barua ya kutaka kuonana na rais Septemba 19, mwaka huu.


