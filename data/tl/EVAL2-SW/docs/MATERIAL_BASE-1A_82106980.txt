
Kamati ya Nidhamu TFF sasa Jumanne
Dar es Salaam. Kikao cha Kamati ya Nidhamu ya Shirikisho la Soka Tanzania (TFF) kilichopangwa kufanyika leo kimeahirishwa hadi Jumanne Mei 3, mwaka huu.
Ofisa habari wa TFF, Alfred Lucas alisema sababu za kuahirisha kikao hicho ni kutokana na baadhi ya wajumbe kupata udhuru hivyo wangeshindwa kuhudhuria Alisema kikao hicho kitapitia mashauri mbalimbali yaliyowasilishwa huku kikisikiliza kesi zinazowakabili wachezaji na makocha mbalimbali wa Ligi Kuu na Ligi Daraja la Kwanza.
Baadhi ya watuhumiwa wa kesi hizo ni washambuliaji wa Yanga, Donald Ngoma na Amiss Tambwe, John Bocco, Shomari Kapombe, Aishi Manula na Kipre Tchetche na kocha Stewart Hall wote wa Azam. 
Wengine ni Paulo Jinga, Zephlyn Laurian na Idrisa Mohamed wa JKT Rwamkoma, Abel Katunda (Transit Camp), Herry Chibakasa (Friends) Rangers, daktari, Mganaga Kitambi wa Coastal Union, Ismail Nkulo, Said Juma, Idd Selaman na Edward Amos wote kutoka Polisi Dodoma.
Tambwe na Ngoma wamepelekwa kwenye kamati hiyo kutokana na malalamiko ya Simba kuwa waliwafanyia vitendo visivyo vya kiungwana wachezaji wao, Hassan Kessy na Juuko Murshid.


