
Dogo, hakuna demu mbaya...
Juzi kati hapa besti wangu alikuja kuniomba nikaokoe ndoa yake. Tatizo lilikuwa ndogo sana, lakini kila mtu akawa anasovu kimtindo wake.
Waifu wake ndo alianzisha timbwili. Aliona watoto warembo deili wanalipuka kitaa. Mabling na nini... Akaona hawa vicheche watapindua Serikali za watu. Wasimtanie kabisa, hata yeye anaweza kujipiga mapowda kuanzia kwenye kwato hadi utosini. Kama noma na iwe.
Ishu ikafumuka besti alipoenda tripu ya kikazi mwezi mzima. Anarudi si akataka kumsahau mkewe! Manake demu alijipiga kidonge akawa anawaka kama jua!
Jamaa hakuelewa somo. Alipouliza akajibiwa nyie si mnashoboka na warembo? Haya, chukua hii sasa.
Dah! Mzozo ulikuwa mkubwa. Huku na huku machizi wakamtonya besti kuwa demu huyu hakufai. Lakini besti alikuwa kamzimikia kinoma waifu wake, manake ndo mama mzaa vyema tena.
Lakini na yeye alijibu mapigo kiaina. Akawa kenge maji flani hivi; akaanza kuruka na vicheche kitaani. Waifu akashtuka, afu akakinukisha. Kweli nilipoenda niliwatuliza. Lakini nilimwambia besti hata kama dawa ya moto ni moto, lakini sumu ya moto sio moto. Mpango alouanza kama hajui unamdisi, sio kumpaisha.
Vilevile ilibidi nitumie siku kibao kumpa maujanja demu. Nilimtonya kuwa si kwamba mumewe alikuwa anashoboka. Kama ingekuwa hivyo basi angeshaipiga chini ndoa yenyewe tangu kitambo.
Nilimwambia demu kuwa kila mtu anavaa kofia inayomtosha. Mi ningempa baleti yangu si angekuwa kama kavaa kikapu? Sasa niaje aache necha yake kwa ajili ya kukopi na kupesti necha za wengine?
Hakujua kuwa kila demu ni mrembo. Hapa duniani hakuna demu mbaya hata mmoja, na kama yupo tuweke dau. Mambo ya mahusiano ni seleksheni tu ya nani anataka kuwa na nani.
True. Kila demu ni mrembo. Sema wapo wasiojua kujityuni vile wanavyotakiwa wawe. Kama huyu anabwia madawa ili awe mweupe kama mzungu. Nani kakwambia kuwa mzungu ndo mrembo?
We hujaona demu unayemwona bonge la nyani akawa anaupagawisha mtaa mzima? Watu na mapene yao wanasubiri kwenye foleni.
Yaani ni vipi ujue, unachokiona wewe sio nnachokiona mimi. Uongo?
Afu problemu hii sio ya mtu mmoja. Mtu kibao zinasaka michepuko wakati mtu kibao vilevile zinawasaka wake zao zikachepuke nao.
Maujanja mengine sio lazima kuyachimbua klasi. Mambo yanasomeka wazi tu kama kuangalia picha.
Yuko janki alikuwa anachepuka na demu wa mshikaji wake. Afu mshikaji huyohuyo naye akachepuka na mkewe.
Sasa hii tuiiteje? Ngoma droo au? Acheni hizo! 


