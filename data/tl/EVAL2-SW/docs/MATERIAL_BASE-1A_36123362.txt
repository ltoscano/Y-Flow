
Washukiwa 4 wa wizi wauawa kwa risasi
POLISI jana waliwapiga risasi washukiwa wanne wa wizi katika eneo la Lomelo, karibu na eneo la Kapedo, katika mpaka wa kaunti za Baringo na Turkana.
Hilo lilifanyika huku juhudi za kukabiliana na wizi wa mifugo katika eneo hilo zikizidi kuimarishwa.
Wanne hao wanaaminika kuwa wezi wa Kipokot, ambao wanadaiwa kujaribu kulishambulia gari la maafisa wa polisi wa utawala (AP) na wale wa GSU ambao walikuwa wakishika doria za kawaida karibu na eneo la Kasarani, ambako maafisa 19 wa polisi na watu watatu waliuawa katika shambulio la mwezi Novemba. 
Licha ya hayo, Kamanda wa Polisi katika kaunti ya Baringo Bw Elisha Odhiambo hakutoa idadi kamili ya wavamizi ambao waliuawa katika kisa hicho.
-WYCLIFF KIPSANG


