
Atletico yafukuzia Real, Barca baada ya ushindi

MABINGWA wa Ligi Kuu ya Uhispania (La Liga) Atletico Madrid waliendelea kujiongezea matumaini ya kuhifadhi ubingwa huo baada ya kuibuka na ushindi wa mabao 3-1 dhidi ya Levante mnamo Jumamosi.
Antoine Griezmann alifunga mabao mawili kwenye mechi hiyo. Nyota, Fernando Torres ambaye amerejea katika klabu hiyo akitokea Chelsea alikuwa miongoni mwa mashabiki walioshuhudia mechi hiyo.
Kuja kwake kumempa washambuliaji wa Atletico akiwemo Griezmann wasiwasi.
Diego Godin aliifungia Atletico bao la tatu huku la Levante likifungwa na Nabil El Zhar.
NEWCASTLE UNITED Atletico sasa imechukua nafasi ya pili sawa na Barcelona kwa tofauti ya pointi moja tu kufikia vinara Real Madrid wenye jumla ya alama 39 kabla ya mechi za jana.
Kabla ya mechi hiyo, Torres alikuwa kivutio kikubwa kwa mashabiki.
Wakati huo huo, klabu ya Crystal Palace nchini Uingereza imemsajili kocha wa Newcastle Alan Pardew.
Pardew alipewa ruhusa na Newcastle kuzungumza na klabu hiyo ya London baada ya klabu hizo mbili kukubaliana kuhusu fidia mapema juma lililopita.
Kocha huyo mwenye umri wa miaka 53 anachukua mahala pake Neil Warnock aliyefutwa kazi miezi minne tu tangu aajiriwe na klabu hiyo.
Palace bado haijathibitisha mkataba huo lakini vyombo vya habari vimeeleza kwamba Pardew aliweka kandarasi na klabu hiyo mpya Ijumaa jioni.
Pardew alikuwa akishuhudia mechi ambapo Palace ilipata sare ya 0-0 katika uwanja wa Villa Park siku ya kufungua mwaka mpya, matokeo yalioiweka katika eneo la kushushwa ngazi.


