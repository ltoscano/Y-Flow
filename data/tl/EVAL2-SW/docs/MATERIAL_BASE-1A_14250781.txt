
ODM itoe taarifa ya uchaguzi uliotibuka
MUUNGANO wa Cord, umekuwa ukigonga vichwa vya habari sana tangu kinara wake Raila Odinga aliporejea nchini kutoka kwa ziara ya Amerika.
Cord imekuwa ikitoa masharti makali kwa serikali, na imejikita kuwa kama sauti itakayoondolea wananchi mizigo mizito inayowasonga maishani mwao.
Shinikizo kutoka kwa Cord, imekuwa kali kwa kiasi cha kuwa wengi wetu wameanza kusahau matukio ya kisiasa yaliyoshuhudiwa nchini kwenye mojawapo ya vyama tanzu vikuu vya muungano huo, ODM.
Siku chache kabla Bw Odinga kuondoka nchini, chama anachotawala cha ODM kiliandaa uchaguzi wa viongozi wakuu wa chama.
Uchaguzi huo ulitibuka baada ya vurugu kuzushwa na watu ambao wamefahamika kama `men in black'.
Licha ya kuwa wafuasi wa chama waliahidiwa uchunguzi ugefanywa, ripoti kutolewa na uchaguzi kuandaliwa upya, hakuna dalili yoyote ya maandalizi mapya ya uchaguzi imeonekana hadi sasa.
Badala yake, mawazo ya kisiasa yameelekezwa kwa kasoro zilizopo serikalini ambazo wanasiasa wa ODM na wenzao katika Cord wanadai wanafahamu suluhisho la kuzitatua.
Na VALENTINE OBARA Kauli ya Cord sasa ni kuwa matatizo yaliyopo, yanayojumuisha ufisadi, ukosefu wa usalama, ukabila na mengineyo yanaweza tu kutatuliwa kupitia kwa kura ya maamuzi, kwa kuwa serikali imekataa kuandaa mdahalo wa kitaifa kujadili masuala hayo.
Inakubalika kuwa, taifa hili linakabiliwa na changamoto nyingi, lakini hii haifai kuwa sababu wa ODM kukanyagia suala muhimu kuhusu uchaguzi wa viongozi wapya wa chama.
MSTARI WA MBELE ODM ni mojawapo ya vyama vyenye wafuasi wengi nchini ambavyo viko katika mstari wa mbele kutaka serikali itekeleze ripoti ya Tume ya Ukweli, Haki na Maridhiano (TJRC).
Kwa hivyo, ingefaa sana iwapo chama hicho kingeonyesha mfano mwema kwa kutoa wazi ripoti ya uchunguzi kuhusu uchaguzi wa viongozi wa chama uliotibuka na kuitekekeza kikamilfu.
Muda unazidi kusonga ilhali viti vya viongozi waliopo kwa sasa vilikuwa tayari vimetangazwa kuwa wazi. 
Kiongozi mwema ni yule anayetoa mfano bora kwa vitendo vyake mbele ya wale anaowaongoza.
ODM inafaa ijitokeze wazi na ieleze wananchi hatua zilizopigwa hadi sasa kutatua suala hilo.
Chama cha kisiasa si mali ya mtu wagombeaji wa viti tofauti kupitia chama hicho katika chaguzi kuu zilizopita yalikuwa mengi, na ni matumaini ya wafuasi wengi kuwa, hali hiyo itabadilika tu ikiwa kutakuwa na uchaguzi huru wa viongozi wakuu wa chama.
Ingawa juhudi za kutetea haki za M wananchi ni muhimu kuendelezwa na viongozi wa upinzani, hiyo isiwe kisingizio cha kuchelewesha uchaguzi wa viongozi wa chama.
Haifai kutumia matatizo yanayokumba wananchi kama mbinu ya kuwafumba macho wasahau udhaifu wa chama wanachotazamia kuwa mtetezi wao.
vobara@ke.nationmedia.com binafsi, na itakuwa jambo la busara na uungwana kwa chama hicho kukumbuka kuna wafuasi wanaotaka kuona mageuzi chamani.
alalamishi ambayo yamekuwa yakishuhudiwa katika miaka ya awali kuhusu uteuzi wa


