
MBINU BORA ZA KUKUSAIDIA KUONGEZA UFANISI
Wengi wetu hatuna utamaduni wa kufikiria namna tunavyo tenda kazi kila siku, kama ufanisi wetu unaongezeka au unashuka na kama unashuka nini kinauathiri. Kwa kawaida siku huanza na siku huisha pasipo kujiuliza maswali ya nini kimefanyika na nini kimeshindikana kufanyika na kwanini.
Labda tabia hii inasababishwa na ukweli kwamba wewe ni mwajiriwa tu hakuna wakukukagua ufanisi wako mradi tu umeonekana umefika kazini, na ndio maana ni rahisi sana kuona watu wakitumia muda wa kazi tena masaa ya asubuhi wakisoma magazeti, kupiga soga au kama mtu ameketi kwenye compyuta basi anaangalia mitandao. Wapo pia waliojiajiri lakini mwisho wa siku mtu hajui kiasi cha ufanisi wake tena kwenye kazi yake yeye mwenyewe. Ili kuweza kukusaidia kuleta mabadiliko ya mtazamo kwenye utendaji nimejaribu kuyaangalia mambo matatu yatakayo kusaidia katika kuongeza ufanisi wako kama utaamua kubadilika na kuyafuata.
Pangilia mambo yako Kabla hujaianza siku yako, mapema asubuhi (wewe unajua jinsi unavyoianza siku yako kwa kawaida) hebu kaa chini kwa dakika tano na chukua kipande cha karatasi na uandike mambo ambayo unafikiri umekusudia kuyafanya kufikia mwisho wa siku yako, ni mambo gani ambayo unadhani ukifanikiwa kuyafanya katika siku yako utasema siku yako imekuwa ya mafanikio? Unaweza kuyaweka mambo haya kwenye karatasi, au kwenye kitabu chako cha mipangilio ya siku "diary".
Unaweza pia kuyaandika kwenye sehemu ya mipangilio ya siku iliyoko kwenye simu yako kama simu hiyo ina ruhusu hilo. Iko nguvu kubwa sana ndani yako katika kufanya maamuzi ya nini nifanye na nini nisifanye kwa muda fulani. Wakati unafanya maamuzi ya kuandika vitu hivi, jaribu kuyaweka asubuhi yale mambo magumu na yenye kuhitaji akili na umakini mkubwa, wakati huu akili na ubongo wako vinakua havijachoka, wakati ambao mwili na akili yako iko kiufanisi zaidi. Wakati huu wa asubuhi mara nyingi hata yale mambo yanayokuingilia na kukupotezea muda mara kwa mara "distractions" unakuta bado sio mengi kwa hiyo unaweza kuweka mawazo yako kwenye kile unacho kifanya "concentration". Kama uliyoyaandika unaona ni mengi kwa siku hiyo basi jaribu kuyaandikwa kwa kipaumbele, waza lipi ni muhimu zaidi kufanyika leo na lipi linaweza kusubiri kesho. Kwa kufanya hivi utaona unayapunguza na mambo ya muhimu zaidi yanabaki kwenye siku yako. Huna haja ya kuweka mambo ambayo huwezi kuyamaliza au ambayo kila ukiyamaliza unakuwa umechoka sana na kuumiza mwili na akili yako, kwa sababu kwa kufanya hivi, unaweza kuathiri ufanisi wako wa siku inayofuata.
Kuwa makini na unachokifanya Katika kila saa moja au mawili tegesha saa yako au simu yako itoe mlio "alarm" kukukumbusha kuwa saa moja au saa mbili yamekwisha kupita. Hii inafanya kazi zaidi kama unafanya kazi ukiwa sehemu moja kwa mfano unasoma, unaandika au uko ndani ya ofisi na utendaji wako hauhusishi kutoka na kwenda mbali na eneo lako la kazi. 
Kila mara mlio wa saa unapoita unajua kuwa saa au saa mbili zimekatika na hapo unapaswa ujiulize nini umefanya kwa mida hiyo. Je umekuwa na ufanisi? Au muda umepita na hujafanya chochote? Hii itakusaidia kukwepa vile vinavyokutoa nje ya kazi au kuku sumbua "distractions" na kuiweka akili yako kwenye kila unacho kifanya "to focus" ukijua muda wako wa thamani unakimbia. Mtaalam Peter Bregman anafananisha muda kupotea na jinsi watu wanavyokula chakula kwenye buffe "buffet".
Watu wengi hula chochote wakiwa kwenye mlo au sherehe na baadae wakikumbuka mlo ule ulivyokuwa wanatamani wangeku la chakula fulani zaidi, bahati mbaya muda na mlo ulishapita. Vilevile kwenye suala la muda, wengi wanapoteza muda na kushindwa kuweka akili katika wanayoyafanya na pale muda au siku zinavyopita wanakuja kujuta na kuwaza "laiti ningelijua ningelifanya hichi na kile" kwa bahati mbaya muda kamwe haurudi, ukipita umepita.
Kuwa makini katika kila lisaa la utendaji wako kutakusaidia sana kutokutoa nje ya kazi unayoifanya na hii itaongeza ufanisi wako.
Pitia na tathmini vile ulivyovifanya Kila ufikapo mwisho wa siku yako, jenga tabia ya kuvipitia na kuvifanyia tathmini vile ulivyovifanya katika siku ile, katika mapitio hayo angalia ni wapi ulikuwa mwenye ufanisi zaidi na niwapi ulisindwa kufanya kazi kwa ufanisi na labda ukapunguza uzalishaji. Ni vema pia ukajiuliza kuwa ninini kilikusababisha ukapunguza ufanisi huo. Kama pia utaona ulishindwa kufikia malengo uliyoyapanga kuyafikia, jiulize ninini unaweza kukifanya katika siku nyingine ili kuleta matokeo bora zaidi?
Kwa mfano, kama katika siku yako umegundua kuwa ulikuwa na ufanisi mzuri katika masaa ya asubuhi na baadae akili yako ikachoka au kuingiliwa na vitu vingine muda wa mchana basi unaweza kujaribu kuziweka zile kazi za umakini na zinazohitaji akili nyingi katika muda wa asubuhi, na zile kazi zisizo hitaji akili nyingi kamavile kusoma barua pepe, kuandika vitu rahisi na nyinginezo unaweza kuziweka mida ya mchana. 
Mara nyingi nimekuwa nikifundisha kwenye somo langu la jinsi ya kujiwekea malengo, nikasema ni vizuri sana ukiweza kujijua wapi au katika muda upi ufanisi wako ni mkubwa na niwapi ufanisi wako hushuka


