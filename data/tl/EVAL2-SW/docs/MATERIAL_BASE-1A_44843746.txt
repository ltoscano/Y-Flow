
NJIA TANO ZA KUPAMBANA NA MSONGO WA MAWAZO
Msongo wa mawazo ni tatizo linalowasumbua wengi, baadhi yao huchukia kazi na viongozi wote kutokana na kuandamwa na tatizo hilo.
Inawezekana msongo huo ukatokana na mazingira ya kazi, kama mfanyakazi hapendi kujituma zaidi au anataka kufanya kazi rahisi na zisizotumia akili.
Wengine hulazimika kuacha kazi, kuhama hata kama wanalipwa vizuri. Zifuatazo ni njia tano za kukabiliana na msongo wa mawazo kazini.
Timiza wajibu wako Kutimiza majukumu ya ofisi kwa ufanisi na kwa wakati hukufanya uwe huru na kuepukana na matatizo.
Unaweza kuhisi bosi wako anakuchukia kwa sababu atalazimika kusema na wewe mara kwa mara kutokana na kufanya kazi vibaya au Kuwa na mtizamo chanya Epuka kupinga kila unachokisikia kutoka kwa viongozi au kuichelewesha. Wakati mwingine unaweza kuingia kwenye migogoro na wafanyakazi wenzio kwa sababu kuna baadhi ya kazi ukimaliza wewe anapokea mwenzako hivyo kwa kuchelewesha na yeye anachelewa pia.
Sikiliza kwa makini Ili kukwepa kufanya kazi kwa presha, unapaswa kusikiliza kwa makini. Iwe unawahudumia watu au unapewa maelekezo na kiongozi wako wa kitengo. 
Kusikiliza kwa makini kutakufanya uelewe hivyo utaweza kufanya unachotakiwa kukifanya kwa ufanisi bila kulipua, kuliko ukisiliza juu juu utafanya kwa kulipua hivyo utakuwa na msongo wa mawazo kwa kuwa hutakiamini ulichokifanya. kiongozi wako wa kazini. Kubali kuwa kila kitu kinawezekana mkiweka mkazo na msukumo wa kufanikisha.
Acha kulaumu kitu ambacho huna uwezo wa kukitatua badala yake tafuta ufumbuzi kwa kufanya kazi ili kuonyesha kuwa kitu hicho kinakwamisha kazi. Utatuzi wa matatizo ya kikazi ufanyike kwa kufanya kazi. Usiwe kikwazo kwa wengine Hakikisha unashauri kile unachokifahamu, epuka kushauri kitu usichokijua kwa sababu utawapotosha wenzako na kuwa kikwazo cha mafanikio yao.
Usichangie au kuzungumza mbele ya wafanyakazi wenzio kitu usichokifahamu kwa sababu kufanya hivyo kutakufikirisha siku nzima , upande mmoja akili yako inakuambia umefanya sawa huku nyingine ikikuambia umekosea.
Inaweza pia kuwa chanzo cha kubadili mitizamo ya watu wanaokuamini wakidhani upo sahihi hata kama umezungumza pumba. Jiamini Usikubali kushindwa kitu chochote unachotakiwa kufanya kazini. Jiamini unaweza na amini wewe ndiyo hasa unapaswa kufanya kitu kinachodhaniwa kushindikana badala ya kufanywa na mtu mwingine.


