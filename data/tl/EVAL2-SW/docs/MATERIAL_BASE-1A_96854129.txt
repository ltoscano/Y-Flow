MWANAMKE ALIYEKATAA KUOLEWA AUAWA KWA MOTO PAKISTAN

June 2, 2016

MWANAMKE mmoja nchini Pakistan amechomwa moto hadi kufa baada ya kukataa wito wa ndoa ya mtoto wa bosi wake.
Mwanamke huyo aliyejulikana kwa jina la Maria Sadaqat ambaye ni Mwalimu wa shule aliye na umri mdogo alishambulia nyumbani kwake na kundi moja la wanaume siku ya jumapili na kufariki katika hospitali mjini Islamabad siku ya Jumatano.
Familia yake ilisema kuwa alikataa kuolewa na mtoto wa mmiliki wa shule ambayo alikuwa akifundisha.
Wanaharakati wa kupinga ukatili dhidi ya wanawake walisema kuwa visa vya mashambulio dhidi ya wanawake wanaokataa kuolewa ni vingi nchini Pakistan.
Kiongozi wa jimbo la Punjab Shahbaz Sharif alianzisha uchunguzi kuhusu mauaji hayo.
Baba wa msichana huyo alisema kuwa mmiliki wa shule hiyo ni mojawapo ya watu waliomshambulia mwanaye.
Polisi wal i liambia Shi rika la Utangazaji la Uingereza (BBC) kwamba wanaume hao walimpiga kabla ya kumwagia mafuta ya petroli na kumchoma moto karibu na eneo la kitalii la Muree,lililopo Karibu na mji Mkuu wa nchi hiyo Islamabad.


