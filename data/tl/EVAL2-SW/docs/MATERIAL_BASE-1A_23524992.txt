UHURU MARATHON YAANZA KUNEEMEKA

July 31, 2016

Kampuni ya Bia ya Tanzania (TBL) kupitia kinywaji chake kisicho na kilevi cha Grand Malt imejitosa kudhamini mbio ndefu za Uhuru Marathon 2013 kwa kiasi cha sh.milioni 20. 
Akitangaza udhamini huo jijini Dar es Salaam jana,Meneja Masoko wa TBL,Fimbo Butallah amesema wameona ni vyema kudhamini mbio hizo kwani zina lengo zuri zaidi la kuimarisha umoja,amani na mshikamano miongoni mwa Wa tanzania.
Kuhusu udhamini huo,Butallah alisema sh.milioni 13.4 zitatumika kwa ajili ya kutoa zawadi mbalimbali kwa washindi,huku sh. milioni 6.6 zikiwa ni kwa burudani zitakazofanyika siku ya mkesha wa kuamkia mbio hizo.
“Ukweli ni kwamba taifa lolote duniani linapigania kuwa na uchumi imara pasipokuwa na amani hakuna uchumi utakaoweza kukua, hivyo TBL kama kampuni inayotengeneza bidhaa za hapa nyumbani imeona ni muhimu kuungana na Wa tanzania wenzetu wote kuhakikisha kuwa mbio hizi zinafanyika katika hali ya mafanikio makubwa na kuwa za kufana zaidi.
“Nitoe rai pia kwa kampuni za ndani na nje ya nchi kujitokeza na pia kuendelea kutoa chochote walichonacho,ili kufanikisha mbio hizi zenye kubeba dhima ya taifa letu lakini pia wajitokeze kwa wingi kushiriki mbio hizi.
“Kwa zawadi hizi tulizotangaza leo tunaamini zitakuwa kichocheo kwa wakimbiaji wetu kufanya mazoezi ya kutosha,ili kuhakikisha fedha hizi zimebaki ndani ya ardhi ya Tanzania.” alisema.
Naye Katibu Kamati ya Uhuru Marathon,Innocent Melleck aliwaomba Wa tanzaniakujitokeza kwa wingikushiriki mbio hizo ambazo zina nia kubwa ya kukumbusha wajibu wetu kutunza na kulinda amani,umoja na mshikamano miongoni mwetu.
Alisema zawadi kwa mshindi wa kwanza inatarajiwa kuwa sh.1,500,000 kwa wakimbiaji wakilomita 21 na 42,hii ni kwa upande wa wanawake na wanaume.
Mshindi wa pili mbio hizo iwe kwa upande wa wa wanawake au wanaume kwa kilomita 21 au 42 ataondoka na sh.800,000 wa tatu sh. 600,000,wanne sh.300,000 na watano atapata sh.150,000.Mbio hizo zinatarajiwa kufanyika jijini Dar es SalaamDesemba 8,mwaka huu ambapo zitaanzia na kumalizikia katika viwanja vya Leadres Club.
Rais Jakaya Kikwete, anatarajiwa kushiriki mbio hizo,huku wabunge zaidi ya 100 wakiongozwa na Spika wa Bunge,Anne Makinda wakiwa wamejisajili kwa ajili ya kushiriki.
Mbio hizo zimegawanywa katika makundi makuu manne ambayo ni kilomita 3 kwa ajili ya viongozikilomita 6 kwa watu wote na kilomita 21 na 42 ambazo ni maalum kwa wakimiaji nguli.


