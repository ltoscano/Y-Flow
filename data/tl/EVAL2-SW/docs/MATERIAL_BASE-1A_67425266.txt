Mshiriki mwingine Maisha Plus ajitoa

Imeandikwa na Mwandishi Wetu

Imechapishwa: 12 Septemba 2016

MSHIRIKI mwingine wa shindano la Maisha Plus, Ally Khatib Ally ametoka katika shindano hilo baada ya kusumbuliwa na ugonjwa. Hata hivyo, haikuelezwa alikuwa akisumbuliwa na nini.

Mshiriki huyo kutoka Zanzibar aliyeondoka juzi ni wa pili kurudi nyumbani baada ya yule wa mwanzo Mganda Kankunda Titi aliyeondoka wiki iliyopita baada ya kuhofia ushindani katika shindano hayo. Washiriki hao wanashindana kuwania kitita cha Sh milioni 30, ambacho kitatolewa na waandaaji kwa mshindi mmoja tu atakayeshika nafasi ya kwanza.
Aidha, kwa mujibu wa mratibu wa shindano hilo, Masoud Kipanya, mchujo wa washiriki utaanza Jumapili ijayo kwa watazamaji wa Azam Tv kupendekeza mshiriki wanaotaka atoke. Kipanya alisema kuwa shindano hilo mwaka huu litaendeshwa tofauti, kwani washiriki hawatapendekeza mtu wa kutoka na badala yake watazamaji ndio watakaofanya kazi hiyo.
â€œMwaka huu shindano hili tunaliendesha kitofauti kwani washiriki hawatapigiana kura za kuondoana kijijini na badala yake watazamaji wa Azam Tv ndio watakaopendekeza mtu wa kutoka",alisema Kipanya.
Shindano hilo mwaka huu linashirikisha washiriki kutoka Tanzania, Kenya, Uganda, Burundi na Rwanda.
Washiriki wanaoendelea na maisha ya kijijini kutoka Burundi ni Kamo Daniel, Nibigira Baswari, Ngenda Pili na Khalid Said. Kenya: Alex Esau, Mike Curtywer, Olive Kiarie na Deniace Machocho.
Rwanda: Bingo Regis, Gakumba Patrick, Karekezi Jean na Umubyeyi Solange.
Tanzania: Paniely Mollel, Yasinta Mrisho (Arusha), Irene Ishengoma, Faisal Moshi (Dar es Salaam), Aloyce Sambuta, Kachen Kabobo (Dodoma), Rodha Mgaya (Iringa), Salmin Omary na Tamasha Kyamba (Mbeya), Asedi Clemence, Fodrick Mapunda (Mwanza), Grace Pemba (Mtwara) na Rukia Athuman (Zanzibar).
Uganda: Assimwe Mutekanga na Namita Cherie.


