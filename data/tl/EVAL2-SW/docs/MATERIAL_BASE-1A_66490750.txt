
Kilichoinyima ushindi Mbeya City hiki hapa

Imeandikwa na Grace Mkojera

Imechapishwa: 18 Septemba 2016

KOCHA Mkuu wa Mbeya City, Kinnah Phiri amesema kilichoinyima timu hiyo ushindi katika mchezo dhidi ya ndugu zao katika mkoa mmoja Tanzania Prisons ilitokana na makosa ya washambuliaji wake.

Mbeya City ikiwa ni mwenyeji katika mchezo huo uliochezwa kwenye uwanja wa Sokoine jijini Mbeya ililazimishwa sare ya bila kufungana 0-0.
Akizungumza baada ya mchezo huo, Phiri alisema makosa kadhaa kwenye safu ya ushambuliaji ndio yaliyoishima timu yake ushindi. 
“Safu yetu ya ushambuliaji haikuweza kutumia nafasi ilizopata vizuri, lakini kwa ujumla timu ilijitahidi kucheza vizuri, tunashukuru kupata pointi moja, tutajipanga kwa ajili ya mchezo ujao,”alisema.
Phiri aliahidi kufanyia kazi makosa yaliyojitokeza yasiweze kujirudia katika mchezo unaokuja dhidi ya Ruvu utakaochezwa Mlandizi Pwani.
Kwa matokeo hayo, Mbeya City itakuwa imefikisha jumla ya pointi nane ikicheza michezo minne ikishinda miwili dhidi ya Toto African bao 1-0, dhidi ya Mbao FC
4-1, ikifungwa dhidi ya Azam FC mabao 2-1 na kupata sare hiyo ya juzi.


