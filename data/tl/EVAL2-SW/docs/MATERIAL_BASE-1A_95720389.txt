
Raia tunatenganishwa na wanasiasa ambao ni marafiki wakuu kwa undani
UKWELI ni kwamba mfugaji anaweza kufuga fahali hadi wakafikia kiwango cha kumfanyia kazi lakini asifaidi chochote kutoka kwao.
Fahali wanapokuwa na siha nzuri huanza mapigano huku mfugaji akiwachochea waendelee na vita bila kujiuliza hatima yake ni gani.
Wakenya kwa ujumla tu wafugaji, na vyama vya kisiasa vya Jubilee na Cord ndio fahali tunaowafuga bila kufaidi chochote.
Wakati viongozi wa vyama hivi wanapotupiganisha mwangele kwa mizozano yao, sisi wananchi bila kufungua macho ya ndani na kuyaona mambo kwa mkabala tofauti tunawaunga mkono na kupelekea kuzuka kwa ukabila badala ya umoja.
Kwa nini matarajio yetu katika uchumi, elimu, afya na nyanja nyinginezo yafifie ilhali tunao fahali tunaoweza kuwafunga nira na kuwatumikiza kwa manufaa yetu? Tukiendelea hivi, viongozi wetu wataondoka mamlakani bila kutimiza ahadi zao kwetu.
Baadaye tutawakweza wengine watakaofuata mkondo huo huo kwani maji hufuata mkondo.
PAUL KIMOTE, Chuo Kikuu cha Maasai Mara Msitie siasa usalama wetu CHAMA au dini za nchini isitajwe kabisa nchini wakati mashambulio yanapotandwa na uhalifu.
Mtu akishukiwa kuwa gaidi achukuliwe hatua kali yeye binafsi.
Ikiwa Chama cha ODM kinahusika na uhalifu nchini kama inavyodaiwa, hebu serikali tuambieni maficho Raila Odinga na jeshi lake ni wapi hapa Kenya.
Mbona tunadanganyana na kutaka kumwaga damu isiyo na hatia? Matamshi ya viongozi wa serikali yanaudhi mno na tungependa hatua zichukuliwe badala ya kuropokwa.
KADZENGA RINGA, Nairobi Wanafunzi wameharibika INAKERA jinsi vijana wetu katika vyuo vikuu na vyuo vingine vya ngazi ya chini na kati, wanavyojikita kwenye ngono na hata kutumia ngono ili kufanikiwa katika masomo yao. Nani ataliponya taifa? Idadi kubwa ya wanafunzi hao husoma kwa kupewa mikopo na Bodi ya Mikopo ya Elimu ya Juu (HELB), ambayo fedha zake zinatokana na kodi ya wananchi.
Wasilojua vijana hao ni kuwa Wakenya wamegharamika ili kuwalipia karo na hivyo wanahitajika kuonyesha picha nzuri.
Ni lazima jamii itafute suluhu kwa jambo hili. Itafute jinsi ya kukabiliana nalo vilivyo. Kwa nini ipoteze hela zake kuwapeleka vijana hawa vyuo vikuu? ELIUD NGETICH, Chuo Kikuu cha Masinde Muliro Tusidharau maumbile DHULUMA dhidi ya watu wanono kwa matatu zikome kwani si heshima na si utu kuwadhulumu.
Si mara moja au mbili nimeshuhudia wakiambiwa walipie viti viwili au hata kutemwa nje ya matatu kutokana na unono.
Wahudumu wa matatu wanafaa kustaarabika na waache dhuluma za aina hii.
Juzi katika mtaa wa Githurai, makanga mmoja alikorofisha na mama fulani kwa unono wake na sikufurahia.
PAUL MUTHENGI, Nairobi undani Polisi wakora waadhibiwe HUKU zoezi la kuchunguza usajili wa makurutu uking'oa nanga, ni vyema kamati husika kuhakikisha kuna uwazi ili idara ya polisi iweze kuaminiwa katika siku za usoni.
Maafisa watakaopatikana kuwa walijihusisha na visa hivi vya ufisadi na mapendeleo ya jamii zao wachukuliwe hatua kali za kisheria.
Walioshirikiana na maafisa kutekeleza ulaghai huo wasisazwe kwa sababu wao pia walichangia dosari hizo.
Katika siku za awali na hata sasa, idara ya usalama imekumbwa na nduli ya ufisadi hasa idara ya trafiki na polisi wa utawala. Maafisa wa serikali na wananchi tuwajibike.
EDWARD MURITHI NTOITHA, Thika Magharibi ituhe-shimu SI vyema kwa mataifa ya ng'ambo kutuwekea vikwazo kutokana na kutohalalisha ukahaba na ushoga.
Hii inamaanisha kwamba tunanunua misaada kwa kupotosha maadili ya jamii! Misaada inayotolewa inapaswa kuimarisha jamii kiuchumi, kisiha na pia kimaadili.
Nashauri serikali yetu isijaribu kutekeleza matakwa hayo ili kudumisha utu wetu na tamaduni za Kiafrika kwa ujumla.
Itakuwa sawa na ukoloni mamboleo kwa mataifa ya Magharibi kukataa kutoa misaada kwetu kwa kuwa tumekataa kutimiza maagizo ambayo ni ukiukaji wa kimaadili kwetu. 
DICKSON NGATI, Nairobi


