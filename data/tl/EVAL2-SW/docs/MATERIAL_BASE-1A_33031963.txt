
Madiwani wa zamani wataka kulipwa Sh75b
MADIWANI waliohudumu katika yaliyokuwa mabaraza ya miji yaliyovunjiliwa mbali sasa wanataka serikali ya Jubilee kuwalipa kiinua mgongo cha kima cha Sh 75 bilioni. 
Madiwani hao wanataka walipwe Sh1.5 milioni kila mmoja kwa huduma walizotoa kwa Wakenya tangu 1963 hadi 2012 wakati mabaraza hayo yalipovunjiliwa mbali katiba mpya ilipoanza kutekelezwa.
Muungano wa Taifa Sh75b wa Madiwani hao (NCF), ulikutana katika hoteli moja jijini Nairobi Jumapili iliyopita na kuandika ombi ambalo walisema watawasilisha katika seneti na Bunge katika kipindi cha wiki mbili zijazo.
Mwenyekiti wa NCF Bw Hezron Kiremi alisema, “ Tunafuata nyayo za waliokuwa mawaziri wa serikali za wilaya. Hatuulizi marurupu ya kustaafu mbali na zawadi kwa kazi ya heshima tuliyofanya.” Katibu wa kundi hilo alisema.
-MUCHEMI WACHIRA


