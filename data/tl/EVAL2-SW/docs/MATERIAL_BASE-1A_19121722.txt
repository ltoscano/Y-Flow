
Ninasomea shamba naye mjini hazijibu jumbe zangu
Mimi ni mwanafunzi wa shule ya upili na nimekuwa nikisomea mjini lakini nikahamia shule ya mashambani. Kijana mpenzi wangu anayeishi mjini hajawahi kunitembelea na nikimuuliza husema amekosa nafasi. Naona siku hizi pia ameanza kupuuza jumbe zangu za SMS na nahofia ameamua kuniacha. Nishauri tafadhali.
Kupitia SMS Uhusiano kati ya mtu anayeishi mbali na mwenzake huwa na changamoto na unahitaji moyo wa subira na kuaminiana. Inawezekana mwenzako anahisi kuwa humfai kwa kuwa uko mbali na ndiyo maana amekuwa baridi kwako.
Shughulika na masomo yako kwanza umalize, ukirudi mjini upate bado anakusubiri, ni sawa, ukimkosa, utapata mwingine. Mume huyu alikuwa ananifanyia mzaha? Kuna mwanamume tuliyekutana nikiwa na haraka akaniambia ananipenda nipange siku tukutane.
Nilifanya hivyo lakini nashangaa kwamba tangu siku hiyo hajashughulika kuwasiliana nami. Nifanyeje? Kupitia SMS Kulingana na maelezo yako, mara ya kwanza mlipokutana ulikuwa na haraka. Nahisi kuwa mlipokutana mkazungumza na akakuangalia vizuri kuna jambo ama mambo fulani kuhusu ambayo yalimfanya abadili nia yake. Kuwa tayari kwa chochote kile mtakapokutana ama kuwasiliana.


