
Hasara za kutojua unachokitaka katika maisha
Benson Chonya mwananchipapers@mwananchi.co.tz
Watu wengi ambao walifanikiwa walijua ni nini ambacho wanakitaka katika maisha. Hata hivyo walipambana kadri wawezavyo, walitembea kwa njia yenye miiba, mabonde, visiki, maeneo yenye misitu na wanyama wapole na wakali, lakini waliendelea na safari kwa kuwa walijua nini ambacho walikitaka.
Inakuwaje wewe mwenzangu ambaye umekutana na maji machafu kwenye safari yako ya mafanikio halafu unarudi sehemu ambayo haina maji kisha unajifuta maji hayo machafu.
Bila shaka utakuwa umenielewa vizuri maelezo yangu. Kama hujanielewa nazungumzia changamoto ambazo watu wengi huwa wanakumbana nazo. Lakini katika changamoto hizo watu wengi ambao hatuna maisha mazuri huwa ni watu wa kukata tamaa na kunung'unika bila kujua umuhimu juu ya Maisha haya ya kimafanikio.
Maisha haya ya sura ya aina mbili, upande wa kwanza una watu ambao wana amani moyoni na amani ya nje ya mwili ambayo huwapelekea watu hao kuwa na uhuru wa kifedha pia, lakini katika aina nyingine ya sura ya maisha huwa na mwonekano wa watu wenye imani yenye mwonekano wa nje tu na watu hawa hawana muda ila hawana uhuru wa kifedha.
Katika kundi hilo ndilo lenye watu wengi zaidi. Unajua kwa nini idadi kubwa ya watu wenye Maisha ya kawaida wanafikiri kawaida pia.
Tujifunze kitu kupitia hadithi ifuatavyo:
Hapo zamani za kale kulikuwako na mtu mmoja ambaye Maisha yake yalikuwa ni ya duni, kila kukicha kwake aliona ni afadhali ya jana, hali ya maskini huyo tunaweza kusema ya kwamba ikikuwa ni hali ya pangusa nikae. Alijitahidi kadri awezavyo kuweza kupambana na changamoto za kimaisha lakini hali ilizidi kuwa ni tete zaidi.
Siku moja alipata habari ya kwamba katika eneo lake analoishi alikuwa amekuja mtaalamu mmoja kutoka nchi za mbali ambaye alijinadi kwa watu hao kwamba unatoa pete ya bahati, pete ya utajiri, kurudisha mpenzi aliyepotea na mambo mazuri kama hayo kama wafanyavyo waganga wengi wa jadi hapa nchini. Hivyo maskini huyo alikwenda kumuona mtaalamu huyo, ili maskini aweze kupata utajiri ambao ilikuwa ni kiu yake ya muda mrefu, kwani aliamini kauli ambazo alijinadi mtaalamu yule.
Baada ya kwenda kwa mtaalamu yule. Mtaalamu kutoka na hali ambayo alikuwa nayo maskini yule hivyo mtaalamu hakuumiza kichwa kujua hitaji la maskini yule.
Hivyo baada ya kumuona akaseme najua wewe unahitaji pete ya bahati na utajiri bila shaka? Maana naimbiwa na mizimu yangu ya kwamba umehangaika kwa muda mrefu bila kupata Mafanikio yoyote yale, maskini huku akiendelea kutafakari ya kwamba mtaalamu kajuajuaje, mtaalamu akaendelea kumueleza ya kwamba tatizo hilo litakwenda kuisha ndani ya siku 10 kutoka siku ile endapo atakwenda kutimiza masharti kwa ufasaha ambayo atampa.
Mtaalamu akamuuliza maskini yule "je unafikiri ya kwamba utaweza kuyatimiza masharti hayo? Maskini bila hata kujua ni masharti gani! Pia kwa kuwa yeye lengo lake lilikuwa ni kupata utajiri basi akajibu "ndio nipo tayari mkuu," mtaalamu akamuuliza tena je una uhakika na unachokisema? Maskini akasita kidogo kisha akasema ndio.
Basi mtaalamu akamwambia ya kwamba najua ya kwamba wewe una familia, hivyo nataka uweze kumtoa kafara mwanao wa kwanza. Maskini alishutuka sana wakati mtaalamu anasema maneno yale!
Ila mtaalamu akasema kwa kuwa mwanzoni ulijibu ya kwamba upo tayari basi hakikisha ya kwamba unafanya hivyo.
Maskini alifikiri kwa umakini hakupata jibu kwa muda huo, ila kadri dakika zinavyozidi kwenda aliyatathmini maisha yake akaona haina jinsi ni bora afanye sharti japo alipenda sana mwanaye huyo.
Basi mtaalamu pamoja na maskini yule waliamua kuyafanya mambo hayo ambayo waliyaamua na kuyaona ndiyo suluhisho la kuondokana na umaskini ule.
Mwisho wa siku mtoto kweli alifariki kwa kifo cha kukutanisha huku kila mwanakijiji alibaki mdomo wazi kama mlango wa daladala ambao unawasubiri abiria.
Lakini baada ya siku hizo kumi kutimia baada ya kufanya kafara hiyo, maskini hakuona mabadiliko yoyote ambayo aliahidiwa na mtaalamu yule. Maskini akarudi kwa mara ya pili kwa mtaalamu. Maskini akamuliza mtaalamu mbona sioni mabadiliko yoyote ya kuelekea safari ya utajiri. Mtaalamu akawaambia ya kwamba awe na subira kwani mambo mazuri siku zote hayahitaji haraka.
Kwa kuwa mganga yule alikuwa ni tapeli aliamua kutoweka maeneo hayo na kutokomea mahali pasipo fahamika. Hivyo maskini yule mwisho wa siku akajikuta anakosa utajiri ambao aliuhitaji na kumuua mwanaye ambaye alimpenda kwa dhati.
Tafsiri ya hadithi hii nini? Kisa hicho kinatufundisha ya kwamba watu wengi ambao hali zetu ni duni, huwa ni watu ambao "Hatujui tunachokitaka" hivyo kwa Kunatufanya kwa kuwa hali zetu ni za chini tunaona ya kwamba kila kitu tunachoambiwa ni sahihi kukifanya bila hata kupima madhara ya jambo hilo. Katika sayari hii watu wengi wameibuka na kuwa waongo. Wamekuwa wakifanya utapeli ambao una hasara kubwa ambazo zinawagharimu 


