
Aliyekuwa dikteta Guatemala afika kortini
GUATEMALA CITY, Guatemala DIKTETA wa zamani Efrain Rios Montt alifikishwa mahakamani Jumatatu akiwa kwenye kitanda cha wagonjwa ili kuhudhuria kurudiwa kwa kesi yake kuhusiana na mauaji ya halaiki.
Hata hivyo vikao hivyo vilisitishwa na ombi la kubadilishwa kwa majaji.
Rais huyo wa zamani mwenye umri wa miaka 88 anashutumiwa kwa kuagiza jeshi kuwaua watu 1,771 wa kabila la Ixil Maya wenye asili ya Kiindia wakati wa vita vibaya vya wenyewe kwa wenyewe nchini Guatemala. 
Aliletwa mahakamani kwa gari la wagonjwa baada ya kushindwa katika jaribio lake la kutaka kesi iendelee bila yeye kuwepo kwa sababu za kiafya.
Hata hivyo majaji wawili katika jopo hilo la majaji watatu walikubali ombi la mawakili wa Rios Montt kumbadilisha Jaji Jeannette Valdez, aliyeandika kuhusu kesi hiyo katika tasnifu yake ya shahada ya uzamifu mwaka 2004.
Na AFP


