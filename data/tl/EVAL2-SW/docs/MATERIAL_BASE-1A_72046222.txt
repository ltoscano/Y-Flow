
Luteni Kanali Mstaafu Kondo M/kiti mpya bodi ya Posta

Imeandikwa na Mwandishi Wetu

Imechapishwa: 20 Septemba 2016

RAIS Dkt. John Magufuli, amemteua Luteni Kanali Mstaafu Haroun Kondo kuwa Mwenyekiti wa Bodi ya Shirika la Posta Tanzania. 

Taarifa ya Katibu Mkuu Kiongozi Balozi John Kijazi imeeleza kuwa uteuzi wa Luteni Kanali Mstaafu Kondo umeanza tarehe 05 Septemba, 2016.
Luteni Kanali Mstaafu Kondo anachukua nafasi iliyoachwa wazi na Dkt. Yamungu Kayandabila ambaye amemaliza muda wake.
Wakati huo huo, Rais Magufuli amemteua Dkt. Hedwiga Swai kuwa Mwenyekiti wa Kamisheni ya Tume ya Kudhibiti UKIMWI Tanzania (TACAIDS) kuanzia tarehe 05 Septemba, 2016.
Dkt. Swai ni Mkurugenzi wa Huduma za Tiba Hospitali ya Taifa Muhimbili.
Katika hatua nyingine, Rais Magufuli amemteua Balozi Ladislaus Komba kuwa Mwenyekiti wa Bodi ya Wakurugenzi ya Kituo cha Kimataifa cha Mikutano Arusha (AICC) kuanzia tarehe 05 Septemba, 2016.
Balozi Ladislaus Columbas Komba anachukua nafasi iliyoachwa wazi na Balozi Christopher Liundi ambaye amemaliza muda wake.
Halikadhalika, Rais Magufuli amemteua Fidelis Mutakyamilwa kuwa Mwenyekiti wa Bodi ya Tume ya Taifa ya Matumizi ya ardhi kuanzia tarehe 29 Agosti, 2016, Mutakyamilwa ni Mwanasheria Mkuu wa Mfuko wa Hifadhi ya Jamii wa LAPF


