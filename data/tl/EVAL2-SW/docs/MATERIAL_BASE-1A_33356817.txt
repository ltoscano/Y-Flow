Ikibazo c'isukari kirasiga ubwenge!
«1» Ikibazo c'isukari kiracatugoye. Ikintu tudategera ni uko
kuntu, kera umuntu yashobora kuyigura mu mwidegemvyo,
akayisanga aho ariho hose, akagura ibilo bimukwiye
n'umuryango wiwe ata ngorane.
«2» Igitangaje ni uko umwimbu utigeze ugabanuka, ahubwo
wagiye urongerekana ariko nya sukari ntituyibone ku
masoko.
«3» Ikindi giteye isoni ni ako karangamuntu tubanza gutanga
kugira ngo turonke isukari twihingurira mu gihugu.
«4» Uwudafise akarangamuntu, ni ukuvuga ko ata
burenganzira afise bwo kunywa akayi. Kubera iki ako
karangamuntu gatangwa ku sukari gusa?
«5» Ibiro bibiri si vyo vyotuma umuntu yerekana
akarangamuntu. Turazi ko izo ngingo bazifashe kugira ngo
batuze abagomba kuyisohora hanze. None ni kubera iki n'ubu
isukari iguma itaboneka?
«6» Akarangamuntu ntaco kodutwaye iyo tuba tumenya ko
amabutike yayironse. Hariho abayironka bagaca bayinyegeza,
canke bagahuma amaso abantu mu guha nk'abantu cumi ngo
iraheze, bukeye bagaca baduza igiciro, ugasanga ikilo kigurwa
F. 700 canke F. 800, aho kugurwa F. 450.
«7» Abarongoye amakaritiye nabo barakwiye kwisubirako,
bagakora neza bagasuzuma ko ibiciro ari vyo canke
abayironse bayigurisha bakayitanga bikwiye aho kubakingira
ikibaba.
