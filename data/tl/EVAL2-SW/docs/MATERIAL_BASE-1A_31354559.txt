
DC: Kupatwa kwa jua maandalizi yakamilika

September 16, 2016

Na Mathew Shirima,Wanging’ombe

MKUU wa Wilaya ya Wanging’ombe mkoani Njombe,Ally Kasinge, amesema maandalizi ya tukio la kihistoria la kupatwa kwa
jua ambalo litafanyika kesho wilayani humo,yamekamilika kwa asilimia 99.
Akizungumza na waandishi wa habari, Kasinge alisema maandalizihayo ni pamoja na kuwapokea wageni kutoka ndani na nje ya nchi,kuandaa mahema, kujenga vyoo na kutengeneza mazingira rafiki.Aliwataka wananchi wasiwe na hofu juu ya upatikanaji vifaa vya kutumia ili kulishuhudia tukio hilo ambapo Kampuni ya Universal Paragon Links (UPL Safari)
ikishirikiana na wataalamu wa anga wameagiza miwani maalumu zaidi ya 200.
Aliongeza kuwa, miwani hizo zitatolewa kwa gharama nafuu ambazo zitamwezesha kila mwananchi aweze kuzimudu kiwataka walimu wawapeleke wanafunzi wao wilayani humo ili kujionea tukio hilo.
“Wanafunzi ambao watakuja kujionea tukio hili ni hatua nzuri ya kujifunza kwa vitendo, naomba waitumie fursa vizuri,” alisema.
Akizungumzia suala la ulinzi, Kasinge alisema tayari wamejipanga kuhakikisha usalama unakuwa wa uhakika na kuongeza kuwa, siku ya tukio ulinzi utaongezwa kwa sababu eneo husika litakuwa na umati mkubwa wa watu, wageni kutoka mataifa mbalimbali.
“Hadi sasa, wageni waliothibitisha kushiriki tukio hili kutoka mataifa mbalimbali wapo 26, wengine zaidi ya 1,000 ni wazalendo,” alisema.
Tukio la kupatwa kwa jua linatarajiwa kutokea katika Kijiji cha Litundu,kilichopo Kata ya Wanging’ombe, Wilaya ya Wanging’ombe ambapo kabla ya tukio hilo wananchi watapata fursa ya kutazama filamu mbalimbaliza matukio kama hayo yaliyowahi kutokea katika vipindi tofauti vilivyopita.
Hadi sasa, wageni waliothibitisha kushiriki tukio hili kutoka mataifa mbalimbali wapo 26, wengine zaidi ya 1,000 ni wazalendo
Ally Kasinge Mkuu wa Wilaya ya Wanging’ombe.


