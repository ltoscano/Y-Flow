
Vyombo vya habari vilenge kukuza umoja wa kitaifa
TANGU aliyekuwa Waziri Mkuu, Raila Amolo Odinga, arudi kutoka ziara yake ya miezi mitatu kutoka Amerika, nchi ambayo imekuwa na amani, isipokuwa kwa milipuko ya hapa na pale ya mabomu, imekumbwa na wimbi jingine la mivutano ya kisiasa na vitisho ambavyo vinaelekea kuwa tishio kwa Wakenya.
Kumekuwa na sarakasi nyingi; kumekuwa na kauli za kikabila, vitisho vya kuwa na makongamano ya kitaifa kujadili mustakabali wa taifa letu.
Mrengo wa kisiasa wa CORD ambao ndio unaoongoza upinzani unadai kuwa ili kuharakisha marekebisho muhimu ya mambo ambayo yanalisumbua taifa sharti maNa HUGHOLIN KIMARO kongamano hayo ya kitaifa yaanze kufanyika mara moja. 
Kwa mujibu wa CORD, masuala ya ukabila, ufisadi, usalama, uchumi na mengineyo mengi ambayo ni nyeti kwa taifa na kitendawili kigumu yanafaa kujadiliwa na kutafutiwa ufumbuzi.
Tatizo ni kwamba Wakenya wameshindwa kuelewa jinsi masuala haya muhimu yatakavyoshughulikiwa katika makongamano ambayo kikatiba hayana mamlaka hayo.
Tulivyoona ni kwamba awali Serikali ilionyesha kukubali pendekezo hilo kama njia moja tu ya kukabiliana na mihemko ya wafuasi wa CORD iliyokuwa WANAHABARI wakiwa kazini.
imefikia kiwango cha juu sana. Hakukuwa na faida ya kukataa na kukaribisha makabiliano ya mafahali wawili kwani nyasi ndizo zingeumia.
Washauri wa viongozi wa CORD na Jubilee wanafaa kuwa makini sana wanapowaongozaviongoza wao. Wajue kuwa mambo kama hayo yametupa jina baya sana huko nje na kuufanya uchumi wetu udorore.
Masuala yetu yanafaa kushughulikiwa na wabunge katika Bunge letu. Kwa kufanya hivi ndipo tutakapoweza kupata maamuzi ambayo yatakubalika kisheria. Lakini haya ya kutumia ubabe na ushauri wa kupotosha kutoka kwa baadhi ya viongozi wa nje yatalitumbukiza taifa letu katika maangamizi makubwa.
Sharti tujue kuwa sasa hivi tunao maadui chungu nzima ambao wangependa kutuona tukiporomoka. Kibiashara, tulipoanza kuegemea Mashariki na kuachana Magharibi tuliukaribisha uadui kwetu.
Ndiyo maana hata watalii waliondolewa humu nchini, hali ya tahadhari ikatangazwa - kana kwamba hakuna mataifa mengine yanayokumbwa na ugaidi ulimwenguni na pia inaelekea kwa misaada na mikopo tuliyokuwa tukipata imeisha! Juhudi zao zote kwa sasa twataka zilenge kuimarisha uchumi wa taifa na usalama wala si kupiga siasa tu.
hkimaro@ke.nationmedia.com


