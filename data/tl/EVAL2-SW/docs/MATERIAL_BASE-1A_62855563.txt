
Ndovu wahangaisha wanakijiji
NDOVU kutoka mbuga ya kitaifa ya Chyullu waliendelea kuhangaisha wakazi jana na kuharibu mimea katika kijiji cha Wikiamba, Kaunti Ndogo ya Kibwezi.
Wakazi walisema ndovu 10 walikuwa wakizunguka mashambani mwao tangu mwanzoni mwa mwaka mpya na kuharibu vibaya mahindi yao. 
“Tuliona kundi la ndovu hao nje ya kijiji cha Wikiamba siku tatu zilizopita na kupiga ripoti kwa wakuu husika lakini hakuna hatua zilizochukuliwa,” alisema Bi Mbili Mutuku.
Alisema kufikia asubuhi wanyama hao walikuwa wamezunguka kwa kijiji hicho na kile cha Soto wakiharibu mazao shambani kabla ya kuelekea mbugani.
Lakini kufikia saa sita mchana, wakazi walikuwa wangali wanasubiri maafisa wa Shirika la Wanyama Pori Kenya (KWS) kuwaondoa wanyama hao. Na PIUS MAUNDU


