
TPSF yashindanisha bidhaa za Tanzania

Imeandikwa na Mwandishi Wetu

Imechapishwa: 29 Septemba 2016

TAASISI ya Sekta Binafsi Tanzania (TSPF) kwa kushirikiana na wadau nchini, wameandaa Tuzo za Chapa za Kitanzania 2016 zitakazotolewa Oktoba 7, mwaka huu kwa nia ya kuongeza uzalishaji, ajira na mapato kwa serikali kwa kuhimiza Wa tanzania kununua bidhaa bora na kutumia huduma bora za Tanzania.

Kwa mujibu wa Mkurugenzi Mtendaji wa TSPF, Godfrey Simbeye, tuzo hizo zinatokana na kampeni iliyopewa jina la Fahari ya Tanzania ikiwa na lengo la kuhakikisha Wa tanzania wananunua bidhaa bora na wanapata huduma bora kwa lengo la kuwezesha sekta binafsi kuchangia katika kuifanya Tanzania kuwa nchi ya uchumi wa kati na kwenda kuwa nchi ya viwanda.
Katika tuzo hizo, mbali ya kushirikiana na Wizara ya Viwanda, Biashara na Uwekezaji, Simbeye aliwataja wadau wengine walioshirikiana nao kuwa ni Shirika la Kuhudumia Viwanda Vidogo (SIDO), Shirikisho la Wenye Viwanda Tanzania (CTI), Chama cha Wafanyabiashara, Wenye Viwanda na Kilimo (TCCIA), Mamlaka ya Chakula na Dawa (TFDA), Mamlaka ya Maendeleo ya Biashara Tanzania (TanTrade) na Baraza la Taifa la Uwezeshaji Wananchi Kiuchumi (NEEC).
Simbeye aliwaambia wahariri wa vyombo mbalimbali vya habari ofisini kwake jijini Dar es Salaam jana kwamba Makamu wa Rais, Samia Suluhu Hassan atakuwa mgeni rasmi siku hiyo ya Oktoba 7, ambako chapa 50 za bidhaa bora na huduma bora Tanzania zitatuzwa.
“Hii ni kampeni ya kuhamasisha utumiaji wa bidhaa bora na huduma bora. Imepewa jina la kampeni ya Fahari Tanzania,” alisema Simbeye na kuongeza kuwa kampeni hiyo itawezesha kuongeza uzalishaji wa bidhaa, kuongeza ajira kwa kupanua uzalishaji na hivyo kuongeza mapato kwa serikali kukusanya zaidi.
Aidha, alisema itaongeza ushindani katika kutengeneza bidhaa bora za ndani ambazo zitakuwa na soko kimataifa, huku pia Wa tanzania wakipatiwa huduma bora.
Akinukuu hotuba ya Rais wa Awamu ya Tatu, Benjamin Mkapa aliyoitoa Septemba 30, 2001, alisema utengenezaji wa bidhaa bora na utoaji wa huduma bora, utaiwezesha Tanzania kuondokana na utegemezi kwa kuzalisha kilicho bora na kutoa huduma bora na hivyo bidhaa na huduma zake kushindana kimataifa kwa kuwa na ufanisi mkubwa.
Meneja Kampeni ya Fahari Tanzania, Emmanuel Nnko alisema tuzo hizo zilivutia chapa 150 zilizochujwa na kupatikana 50 baada ya kukusanya maoni kutoka kwa washiriki zaidi ya 20,000 kutoka Aliitaja mikoa iliyoshirikishwa ni Dar es Salaam, Kilimanjaro, Arusha, Tanga, Dodoma, Mtwara, Mbeya na Mwanza.


