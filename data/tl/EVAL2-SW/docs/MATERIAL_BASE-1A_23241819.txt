
Soka ni vita inayochezwa uwanja mstatili
Soka ni maarufu sana duniani. Mchezo huu una mashabiki wengi sehemu mbalimbali wanaoufuatilia. Soka ni mchezo wa akili zaidi kuliko unavyoonekana unachezwa, pia huwa ni vita uwanjani kuwania kumiliki mpira.
Soka huchezwa kwa kutu Kwa wataalamu wa soka, wanafahamu kwamba soka imesimama katika nguzo nne ambazo ni kuelewa, kusaidiana, mawasiliano na imani. Timu ya ushindi inaunganisha kila mchezaji na katika kila nafasi kwa uwezo wa juu mchezaji alionao.
Mawasiliano ni muhimu mia mbinu nyingi katika uwanja ambao upo mstatili.
Ipo michezo mingine ambayo ilichipuka kutokana na soka na hivi sasa inapata umaarufu ambayo ni Futsal, soka linalochezwa kwenye uwanja wa ndani na soka la ufukweni.
Wachezaji 11 katika soka kuchezea timu moja ni kazi ngumu, ukichukulia kwamba kila mchezaji ana haki ya kucheza kwa mawazo yake na staili tofauti ya kucheza.
Kila mchezaji ana nafasi yake uwanjani, kutokea safu ya ulinzi, kiungo na ushambuliaji, wachezaji wote katika nafasi zao pia wana wajibu wao wa kuhakikisha timu inacheza vizuri na kupata matokeo.
ili kupeleka mbele mashambulizi, pia ni muhimu katika kurudi nyuma na kusaidia ulinzi. Kusaidiana na kuelewa kunawasaidia wachezaji kuwa pamoja na kitu cha muhimu ni imani yao kwamba wanaweza kushinda kitu kikubwa kama (ligi au kutwaa ubingwa wa mashindano fulani).
Soka si mchezo tu ni vita uwanjani. Na vita siku zote unashinda kiakili na unahitaji mbinu na mikakati makini kwa ajili ya kuhakikisha unashinda vita unapokuwa kwenye uwanja wa vita.
Mbinu kubwa inayotumiwa na makocha katika soka ni mfumo ambao hulazimisha kuwa na wachezaji watakaoweza kuutekeleza kwa ubora wa hali ya juu.
Mifumo ya soka hivi sasa ipo mingi, upo mfumo wa soka wa asilia ambao timu inakuwa na kipa mmoja, mabeki wanne, viungo wanne na washambuliaji wawili. Mfumo huo unajulikana kama 4-4-2.
Ipo mifumo mingine kama 5-4-1 kwa ajili ya ulinzi hii inamaanisha mabeki watano, viungo wanne na mshambuliaji mmoja, pia upo mfumo wa 3-4-3 ambao ni mfumo wa hali ya juu wa ushambuliaji.
Upo pia mfumo wa 3-5-2 ambao unatumiwa na timu nyingi katika kuhakikisha wanamiliki sehemu ya kiungo, lakini pia upo mfumo wa 4-33 ambao unatumiwa na timu nyingi siku hizi kwa ajili ya kushambulia zaidi.
Mfumo utakaoutumia siyo tu utaonyesha nguvu za timu yako, lakini unatakiwa utawale udhaifu wa timu pinzani.
Ujuzi na nidhamu unahitajika sana katika utekelezaji wa mifumo mbalimbali ya soka, ila timu inaweza kutumia mfumo kwa sababu ya wachezaji iliyonayo.
Zamani timu nyingi zilikuwa zikicheza soka ya kushambulia kuliko kulinda goli, kwa mfano ilipochezwa mechi ya kwanza ya kimataifa kati ya England na Scotland mwaka 1872, England ilitumia mifumo miwili ambayo ni 1 - 1 - 8 na 1 - 2 - 7 wakati Scotland ilitumia mfumo wa 2 - 2 - 6 zote zikiwa zinashambulia zaidi.
Lakini pia zamani kulikuwa na mifumo ya 2 - 3 - 5, 2 - 3 - 2 - 3, 3 - 3 - 4, 4 - 2 - 4, ila katika soka la sasa inatumika mifumo ya 4 - 3 - 3, 4 - 4 - 2, 4 - 1 - 2 - 1 - 2, 4 - 4 - 1 - 1, 4-3-1-2, 4 - 3 - 2 - 1, 5-05, 5 - 3 - 2, 3 - 4 - 3, 3 - 5 - 2, 3 - 6 - 1, 4 - 5 - 1, 4 - 2 - 3 - 1, 4 - 6 - 0, 5 - 4 - 1, 1 - 6 - 3, 4 - 2 - 2 - 2, 3 - 3 - 1 - 3, 3 - 3 - 3-1, 4 - 2 - 1 - 3.
Kwa mifumo hiyo, ni wazi soka siyo mchezo tu ni vita ambayo unashinda kwa kutumia akili, mbinu na mikakati unapokuwa kwenye uwanja wa vita ambao ni uwanja wa mchezo wa soka ulio mstatili. 


