TANITA wavunja rekodi kuwezesha wanawake

October 4, 2016

'SISI tunatekeleza kwa vitendo kauli ya 'Ukimwezesha mwanamke katika familia umewezesha familia nzima', tunatambua familia nyingi zina shida ya kujikimu kwa kuwa mama hana kazi ya kujipatia kipato; jitihada zetu kiwandani hapa zimezaa matunda kwani, tumeajiri wanawake zaidi ya 400 wenye fani mbalimbali katika kiwanda hiki,' anasema Baburaj, Meneja Mkuu wa Kiwanda cha TANITA (Mbagala Cashew Project) wanaojishughulisha na kubangua korosho jijini Dar es Salaam.
Akielezea kuhusu utekelezaji wa kazi mbalimbali na mafanikio ya uzalishaji katika kiwanda hicho hivi karibuni, Bw. Baburaj anasema kuwa, kiwanda cha TANITA Mbagala Cashew Project kimeendelea kuwa kiwanda cha manufaa kwa Wa tanzania kwani, kimetoa ajira kwa wananchi , hususan wanawake, na kulipa kodi stahiki kwa serikali.
Anasema kiwanda kimetoa upendeleo maalumu kwa wanawake katika ajira ili kutimiza adhima ya serikali kuwawezesha wanawake kiuchumi kwani wanawake wakiimarika kiuchumi ni ustawi kwa familia na hata kwa jamii nzima ndiyo maana wameweza kuwaajiri wanaweke pekeee zaidi ya 400 .
Baburaj anasema usishangae kuona wanawake pekee humu kwa juhudi zao wameweza kufanya kiwanda hiki kuendelea kuwepo hii ni kwa sababu wana bidii katika kazi pia ni waaminifu hivyo kiwanda hakipati hasara.
'Napenda mfahamu kuwa tumeajiri wanawake zaidi ya 400 naomba nisema siyo wanawake 400 tumewaajiri hawa wanawake wana watu wanaowategemea zaidi ya elfu 12 tunajua kuwa wanawake ndiyo muhimili wa familia' anasema Baburaj.
Anaeleza kuwa amefanya kazi kama Meneja wa kiwanda zaidi ya nchi tatu na hapa Tanzania ana miaka 16 tangu afike hapa nchini, alichogundua katika miaka yote hiyo ni kwamba wafanyakazi wa viwandani kwa Tanzania ni watendaji wazuri na waaminifu.
Anatoa mfano wa utendaji kiwandani hapo kwa kubainisha wabanguaji wa korosho hapa nchini na India kwamba kwa nchini India mtu mmoja anaweza kubangua kilo 8 za korosho kwa siku ila kwa Tanzania anabangua kilo 12 kwa msaa yale yale manane na nusu kwa siku kufanya kazi kwa mujibu wa sheria inavyotaka.
Anasema hii ni ishara tosha kuwa kama Tanzania itajipanga vema katika sekta ya viwanda itafanikiwa kwa sababu haina tatizo la ya nguvu kazi pia kuna soko la kutosha ndani na nje ya nchi kutokana na jiografia ya nchi kwani nchi jirani bado hazina viwanda vikubwa.
Aidha, anashauri kuwa ni muhimu kuimarisha miundo mbinu hasa kwenda nchi za jirani kwani mfanyabiashara anaangalia wapi
anaweza kupata faida zaidi hivyo iwapo kuna soko zuri katika nchi za hizo bidhaa zikipelekwa huko ni faida kwa nchi na kuiwezesha nchi kupiga hatua kimaendeleo.
TANITA ni kiwanda cha korosho ambacho kipo Mbagala jijini Dar es Salaam kinajihusisha na ubanguaji wa upakiaji katika vifungia tayari kwa kuuzwa, kilianza uzalishaji mwaka 2000 aidha kilianza kwa kuajiri wafanyakazi wa kudumu na vibarua wapatao 125.
Kutokana na ufanisi , mzuri wa wafanyakazi kiliwezesha kiwanda kujiendesha kwa tija na kulazimu awamu kwa awamu kuongeza wafanyakazi ili uzalishaji uweze kutimiza mahitaji ya soko na hii ndiyo siri ya awali ya mafanikio ya kiwanda.
Kiwanda hiki ni moja ya viwanda sita vya korosho vilivyopo nchini ni vema kutambua kuwa viwanda hivi mbali na kutoa ajira kiwandani hapo pia vimewezesha wakulima wa zao la korosho kujipatia kipato kutokana na mauzo ya korosho wakati wa msimu wa zao hilo.
Bab u r aj anazungumzi a changamoto zinazoadhiri uzalishaji katika kiwanda hicho, kuwa ni pamoja na upatikanaji malighafi 'korosho' kuwa mkugumu kwani wakati wa ununuzi wenye viwanda hapa nchini pamoja na wale wafanyabiashara wanaonunua korosho ambazo hazijabanguliwa na kuzisafirisha nje wanakuwa kwenye mnada wa mananunuzi kwa pamoja.
Anasema kuwa kitendo cha kutoa nafasi sawa katika manunuzi ya korosha kwa wenye viwanda kinawaadhiri kwani hao wafanyabiashara wanaosafirisha nje hawana gharama kubwa wanaotumia kama wenye viwanda humu nchini.
Aidha, anabainisha kwamba mbali na kodi pia wana mishahara wanaolipa ya wafanyakazi pia zipo gharama nyingine za kuendesha kiwanda hivyo korosho wanazopata ni kidogo haziwezi kulisha kiwanda kwa mwaka mzima na kufidia gharama zinazotumika.
Aidha anaiomba ser i kal i kuangalia changamoto hiyo kwani wao wanatoa ajira kwa wananchi hivyo ni muhimu kuvilinda viwanda vya ndani kwa kutoa upendeleo kwao kwanza kama wanavyofanya nchi ya Msumbiji katika ununuzi wa korosho.
Anataja changamoto nyingine kuwa ni gharama za vifungio kuwa juu kutokana na kodi za uingizaji mzigo anasema lazima kulipa kodi ya serikali lakini ni muhimu kuangalia mahitaji ya viwanda vya ndani ili viweze kukua.
Aidha anaeleza kwamba mara nyingi korosho wanazonunua zinakuwa si bora na kuwasababishia hasara kubwa anatoa mfano kwamba wakati mwingine wananunua korosho ambapo kila kilo 5 za korosho wanapobangua wanapata kilo 1 tu anaeleza kuwa hii ni hasara
Kiwanda kinauza korosho ndani na nje ya nchi, moja ya nchi ambazo kurosho kutoka kiwanda hiki zinauzwa ni nchi za Dubai Mashariki ya Kati na New York USA,kiasi cha korosho kinachouzwa katika nchi hizo ni kilo zipatazo 1,538,240.
Ni vema kukawa na mipango ambayo itawapa wenye viwanda unafuu wa kuendesha viwanda vyao kwani uwepo wa viwanda hivi vinatoa uhakika wa ajira kwa wananchi walio wengi walio na taaluma hata wale ambao hawana taaluma yoyote.


