
VYAKULA HATARI
Na ABUTA OGETO
WANASAYANSI wameonya kuhusu baadhi ya vyakula vinavyouzwa katika miji mikuu nchini wakisema vimeongezwa kemikali hatari.
Baadhi ya vyakula vilivyotajwa ni pamoja na ndizi, tufaha (apple), kuku, sukuma wiki na maziwa.
Kemikali hizo huchanganywa kwa HATARI chakula cha kuku, kuongezwa kwa bidhaa za maziwa, hutumiwa kukaanga vitafunio, hutiwa kwenye matunda yaive haraka, ama kama viungo vya kuhifadhi. Uchunguzi wa sampuli za vyakula vinavyouzwa barabarani, sokoni jumla kuwepo kupita ikiwemo calcium carbide, hydrogen peroxide, mafuta ya transfoma polychlorinated biphenyl-laden, formalin na madini ya risasi. Wataalamu wa afya ya umma na madaktari wiki jana waliambia Taifa Leo kemikali hizi ndizo zimesababisha matatizo ya kiafya ambayo yamekuwa ngumu sana na ghali mno kutibu ama kudhibiti.
Chipsi na mandazi katika mitaa kadha Nairobi hukaangwa kwa mafuta ya transfoma, ambayo, inasemeka na, yaweza kutumika kwa muda mrefu bila kuchafuka, na hivyo wachuuzi huokoa karibu asilimia 40 ya gharama zao.
Mwanamke ambaye hakutaka kutambuliwa alikiri kuwa kabla kupata kazi ya msarifu wa shule mwezi huu, alikuwa akipika chipsi akitumia mafuta hayo hatari.
“Nilikuwa nanunua lita 10 kwa Sh7,000 kutoka kwa mwuzaji mmoja na kutumia kwa karibu miezi mitatu.
Mwuzaji huyo, kutoka mtaa wa Uthiru, angeyaweka katika vibuyu vya mafuta ya kawaida ya kupika,” alifichua.
Bw Anorld Muendo, ambaye huteng’eneza na kusambaza mandazi katika mitaa ya Roysambu, Mwiki, Kasarani na Zimmerman alisema mafuta ya transfoma yanatumika sana.
“Hutoka kwa transfoma zinazoharibiwa ama wafanyakazi wa kampuni ya kusambaza umeme ya Kenya Power wanaoiba na kuyauza,” asema Bw Muendo na kuongeza kuwa mandazi yaliyokaangwa kwa mafuta hayo huwa na rangi ya kuvutia ya tunu ya kahawia. 
Madaktari wanaonya mafuta ya transfoma husababisha maambukizi kwenye njia ya chakula mwilini.
Matunda mjini Mombasa na Nairobi pia yalipatikana kuwa na kemikali ya calcium carbide ambayo wauzaji hutumia kuyaivisha haraka. Kemikali hiyo inayotumiwa kuunganisha vyuma na kutengeneza plastiki ilipatikana ndani ya ndizi za kuiva, machungwa na maembe.
Dkt Diana Ogutu, daktari jijini Nairobi, alisema calcium carbide husababisha “vidonda kooni, kikohozi, kukoroma na kuishiwa na pumzi…muda mfupi tu baada ya kula.”
Mwishowe huleta matatizo mabaya ya kupumua na vidonda vya tumboni.
Imeripotiwa kwa wingi kwamba sukuma wiki mjini Nairobi zakuzwa kando ya mito kwa kutumia maji taka.
Maji haya huwa na madini ya risasi ambayo Dkt Wycliff Guto wa hospitali ya Christa Marriane asema husababishia watoto matatizo ya kusikia, figo na pia kudumaa.
Kwa watu wazima “yaweza kusababisha madhara ya ubongo, matatizo ya uzazi, presha, kupoteza ufahamu na uchungu kwenye misuli na kulemaa kwa baadhi ya viungo.” 


