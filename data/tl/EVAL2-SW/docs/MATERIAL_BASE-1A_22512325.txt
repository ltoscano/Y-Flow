

Na Bakari Kimwanga, Dar es Salaam
MATUMIZI ya dola ya Marekani dhidi ya Shilingi ya Tanzania yameshika kasi jijini Dar es Salaam.
Kwa mujibu wa utafiti uliofanywa na Benki Kuu ya Tanzania (BoT), umebaini matumizi hayo ya dola jijini Dar es Salaam yamefikia asilimia 0.3 ikiwa ni tofauti na mikoa mingine.
Licha ya hali hiyo baadhi ya viongozi na wananchi kwa muda mrefu wamekuwa wakipendekeza kuhusu matumizi ya shilingi katika sehemu zote kubwa yakiwamo maeneo ya biashara.
Utafiti huo ambao umefanyika katika mikoa ya Dar es Salaam, Arusha, Dodoma, Mbeya, Morogoro na Mwanza, pamoja na mikoa mitatu ya Visiwani Zanzibar. 
Kutokana na hali hiyo, imebainika kuwa mfanyabiashara au mtoa huduma katika maeneo hayo hakuwa tayari kukubali malipo kwa fedha za Kitanzania huku akitaka malipo kwa dola ya Marekani kutokana na wateja wao kuwa ni wageni wa kitalii.
“Hii ilikuwa hasa kesi na nafasi ya ofisi za kukodisha vyumba katika baadhi ya maeneo hasa ya Masaki, Mikocheni, Upanga na Mbweni jijini Dar es Salaam. Na kwa Mkoa wa Arusha katika eneo la Kilombero pamoja na barabara zinazokwenda maeneo ya watalii,” unaeleza utafiti huo.

Ununuzi wa bidhaa
Kwa mujibu wa utafiti wa Benki ya Tanzania (BoT), inaelezwa kwamba kwa kawaida wakati ununuzi kwa bidhaa na huduma, Wa tanzania hawana utamaduni wa kubeba fedha za kigeni katika pochi zao na kama ingekuwa hivyo wangeshindwa kufanya shughuli kwa kutumia fedha za ndani.
Hali hiyo inatoa baadhi ya ushahidi kwamba kiwango ambacho fedha za kigeni hutumika kama si muhimu.
Katika jitihada za kutoa ushahidi wa kuaminika juu ya hilo, watafiti walitaka kutambua fedha ambazo wafanyabiashara nchini Tanzania ungependelea kupokea kama malipo ya bidhaa na huduma.
“Kama zoezi hili lilikuwa likifanywa kwa siri katika maduka makubwa Shoppers. Matokeo yanaonyesha kuwa matumizi ya Dola kwa ajili ya shughuli za ndani si muhimu.
Asilimia 0.1 tu ya washiriki walitaka malipo kwa dola huku kwa upande wa Zanzibar walikuwa tayari kukubali malipo katika fedha za Kitanzania, hata kama bei waliitaja kwa kiwango cha dola za Marekani.
“Asilimia 3.1 ya washiriki kwa upande wa Bara na asilimia 4.5 Zanzibar walikuwa tayari kukubali malipo kati ya Dola au Shilingi za Kitanzania, wakati asilimia 96.8 ya washiriki (Bara) na asilimia 95.5 (Zanzibar) hupendelea malipo kwa kwa Shilingi ya Tanzania,” ilieleza sehemu ya taarifa ya utafiti huo.


