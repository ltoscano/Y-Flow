
UNYAGO
Kuna makabila yanayowafunda wasichana unyago katika hatua kadhaa huku mengi yalibobea kuwafunda, kuwacheza, kuwaalika kipindi wanachotaka kuolewa.
Unyago licha ya kufanyika sana katika Pwani ya Afrika Mashariki na kuhusisha zaidi makabila ya eneo hilo, yapo pia maeneo ya Bara ambayo hufanya mila hiyo tena kwa umuhimu wa pekee.
Baadhi ya Mikoa ambayo makabila yake hufanya jambo hilo kwa umuhimu wa pekee ni pamoja na Kigoma, Tabora, Ruvuma, Mwanza. Hii inatokana na kuwapo kwa tamaduni zinazofanana na za makabila ya Pwani.
Kulingana na kauli za nyakanga maarufu jijini Dar es Salaam, Zena Athumani lengo la mila hii ni kumjenga msichana au mwanamke kuishi katika jamii bila kuwakwaza watu waliomzunguka au kuwa kituko kutokana na baadhi ya tabia kuziona za kawaida.
Anasema lengo jingine ni kujenga heshima ndani ya ndoa na uhusiano mwema kati ya binti na familia anayokwenda kwa wanaofundwa kwa ajili ya kufunga ndoa.
Licha ya nia nzuri ya manyakanga au wazee wa zamani ya kuja na wazo kama hili ambalo kwa mujibu wa Zena lina manufaa na linamtofautisha kabia msichana aliyepitia na asiyepa imebadilishwa maana.
Maana imebadilika kutokana na ujio wa sayansi na teknolojia na kuiondoa ile siri kati ya somo, nyakanga na mwali na kuanikwa hadharani.
Kibaya zaidi inavyoanikwa inabadilisha maana na kuleta tafsiri zinazoifanya tamaduni hiyo kuonekana ya upotoshaji badala ya nia njema iliyokuwapo awali.
Upotoshaji huo unakuja kwenye kitu kinachoitwa maana au wenyewe wanaiita mizungu. Hususanni kipengele cha mwanamke kuwa na mafiga matatu. Maana halisi ya maana ya neno hilo kama linavyoitwa kwenye unyago hii hapa.
Chuma Suleiman maarufu `Bi Hindu' anasema siyo vyema kuzungumza mambo ya ndani, lakini kutokana na upotoshwaji huu hana budi kueleza maana halisi ya neno hilo. 
Hindu ambaye pia ni mshehereshaji kwenye kitchen party , mfundaji, mtangazaji na mwigizaji, anasema maana ya mafiga matatu imebadilishwa kutoka katika mafundisho / mafundo ya ndani na kupotoshwa.
Anasema maana hii sana walikuwa wanapewa wali wanaoolewa pamoja na kufundishwa mambo mengine huelezwa jinsi ya kutunza nyumba zao/ndoa.
Anafafanua hapo ndiyo lilikuja neno mafiga matatu linaloleta utata.
Mwali aliambiwa mafiga matatu, ukilima shamba uwe na bustani, ukiwa na dumu uwe na kigeleni kulingana na eneo alilopo wametumia neno gani.
Anasema maana ya maneno haya ambayo mwali hutafsiriwa ni kutunza fedha yaani akitumia awe anaweka.
"Kwa mfano mke umeolewa unafundishwa kumtunzia maji mumeo ndani kwa ajili ya dharura, ili yakikatika au kuisha ndani asipate taabu, kwa sababu jukumu la mwanamke lilikuwa linaelezwa ni kumtunza mumewe, "anasema.
Anasema kuna waliolitumia kwa kumfunda mwali asitumie vibaya chakula, "Akipika wali apembue mchele na zile chenga anazotoa atunze ili siku kukiwa hakuna mchele apembue tena zile chenga apike badala ya kuzimwaga".
"Hiyo kwa uchache ndiyo ilikuwa maana halisi kwamba mwali anafundwa kufanya vitu huku akiwa na akiba, hili la kugeuzwa kuwa ni wanaume wengi linahuzunisha, "anasema kwa jazba Bi Hindu.
Anasema mwanamke/msichana aliyepita kwenye unyago anafundishwa mambo mengi heshima, kujistiri, staha ya maneno, staha ya kuuliza maswali, kuzungumza taratibu, kuchagua ya kusema na kukaa kimya.
Anafafanua wasiopitia wengi wao ndiyo hao wanaoropoka, hawaoni taabu kuanika miili yao, wana majibu ya maswali wanayoyaweza na waliyoyaelewa na siyo kuropoka hovyo.
Bi Hindu anasisitiza unyago una umuhimu na upo pale pale wanaopotosha ni watafuta fedha na siyo wafundaji. "Kama kuna wanaofunda vinginevyo wana sababu zao lakini siyo kweli kwamba unyago ulianzishwa kwa ajili ya mambo ya hovyo


