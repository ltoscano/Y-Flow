
Uber kuanzisha magari yanayojiongoza yenyewe
Watu wengi wamekua wakitumia usafiri wa gari kama sehemu ya kurahisisha shuguli zao au kuwafikisha kwa haraka sehemu husika. Hivyo kampuni nyingi zimekua zikitoa huduma hiyo kwa ushindani na kuzingatia ubora ili kuweza kupata wateja wengi zaidi. 
UBER ni moja kati ya makampuni yanayotoa huduma ya kusafirisha abiria kutoka sehemu moja kwenda nyingine, iliyosambaa zaidi nchini Marekani na duniani kote, huku ikija na mbinu mpya za kuboresha huduma yao siku hadi siku. 
Â Kampuni hiyo imekua ikiboresha huduma zake ki-teknolojia kwa kuvumbua program ya mtandao, inayo waunganisha wateja na madereva wa kampuni hiyo. Program hiyo ambayo imekua ikifanya vizuri kwa kipindi cha miaka mingi mpaka sasa imeweza kuwaunganisha hata madereva ambao sio walio ajiriwa na kampuni.
Â UBER, sasa imekuja na mfumo mpya kwa kutengeneza magari yatakayo kua yanajiongoza yenyewe kutoka sehemu moja kwenda nyingine bila ya dereva, kama sehemu ya kuboresha zaidi huduma zao.
Msemaji wa kampuni hiyo alisema kwamba wameweza kuingia ubia na kampuni ya magari ya VOLVO, ambayo imewahakikishia kutengeneza magari imara na yatakayoweza kujiongoza bila ya dereva.
â€œkampuni yetu kwa kushirikiana na kampuni ya magari ya Volvo tunatazamia kuanzisha magari yatakayo jiongoza bila derevaâ€ alisema msemaji wa kampuni.

Aidha msemaji huyo alidai kwamba wamekua na mipango hiyo tangu miaka miwili iliyopita lakini, kutokana na changamoto mbalimbali za ki-teknolojia haikua rahisi mpaka kufikia mwaka huu walipo adhimia kuanza rasmi mfumo huo.
Aliongezea, kampuni yao imekua na madereva wengi sana ambao wengi hawaja ajiriwa na kampuni, lakini wanakua wameunganishwa katika program ya mtandao ya UBER hivyo kutowezesha kupata faida na hudumu bora kulingana na matakwa ya kampuni hiyo.
Kampuni hiyo ambayo ni ya kwanza kuja na mfumo huo, licha ya makampuni mengi kua na ndoto kama zao ikiwemo GOOGLE CALL, na makampuni mengine. Kwa sasa huduma hiyo itaanza katika mji wa pitsburg nchini Marekani na baadae Sweden na Australia.


