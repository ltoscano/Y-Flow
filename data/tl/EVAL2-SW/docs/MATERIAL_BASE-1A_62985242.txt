
Kagio Reggae wazima Wazee
wazima Wazee KIRINYAGA: Kagio Reggae Boiz inayoshiriki ligi ya Mlima Kenya Kanda ya Kati, iliwapokeza kichapo Wazee FC cha mabao 3-1.
Reggae Boiz walifungua ukurasa kunako dakika ya 17 kupitia kwa Antony Maina. Wazee walisawazisha katika dakika ya 42 kupitia Fredrick Macharia.
Katika kipindi cha pili, Reggae Boiz walijipatia mabao mawili katika dakika ya 64 na 81 yaliyofungwa na Moses Kaguta na Kennedy Waithaka. Katika mechi zingine, Kiamiciri walizima Cheetah FC 3-1 huku Youth Olympic wakitoka sare ya 1-1 na Kimica katika uwanja wa shule ya msingi ya Kutus.
DUNCAN MWERE 


