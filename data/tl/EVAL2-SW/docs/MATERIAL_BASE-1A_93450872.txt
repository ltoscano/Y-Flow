
Askofu Batenzi awataka viongozi wa dini kuiga utendaji kazi wa JPM
Viongozi wa madhehebu mbalimbali ya dini nchini, wameshauriwa kuiga mfumo wa Rais Magufuli wa kutanguliza mbele maslahi ya wananchi, ili kutokomeza dhana potofu iliyojengekea kwamba uongozi ni â€˜diliâ€™ la kujinufaisha binafsi.
Wito huo umetolewa jana na askofu mkuu wa kanisa la Free Pentekoste Church Tanzania (FPCT), David Batenzi, wakati akizungumza kwenye semina ya siku tatu ya kuwajengea uwezo zaidi viongozi, wachungaji na wainjilisti wa kanisa hilo mkoani hapa.
Alisema huko nyuma wagombea wa nafasi mbalimbali za uongozi, wakifanikiwa kupata nafasi husika, walikuwa na utamaduni wa kuandaa shehere kwa ajili ya kujipongeza.
â€œWanafanya sherehe kwa sababu kuu moja, nayo ni kwamba kipindi cha kunufaika binafsi kimefika. Familia ya kiongozi husika,majirani na marafiki nao wanasherehekea kwa nguvu, wakijua wakati wa kujinufaisha/kujitajirisha binafsi, umefika,â€ alisema askofu Batenzi.
Alisema kwa serekali ya awamu ya tano,mambo mengi yamebadilika mno, hakuna sherehe mara mhusika anaposhinda chaguzi, wala wakati wa kuapishwa na kiongozi wa nchi.
Akifafanua,askofu Batenzi alisema hivi sasa kuna dalili kwamba wananchi watarajie kupata huduma muhimu kwa kiwango cha kiridhisha na pia, Tanzania itapiga hatua zaidi kimaendeleo, kwa madai serikali itakuwa na fedha za kutosha, baada ya mianya yote haramu kufungwa.
Akizungumzia viongozi wa madhehebu ya dini,alisema huko nako si salama kwani baadhi ya viongozi ni wapiga â€˜diliâ€™, wametanguliza ubinafsi. Hawapo kwa maslahi ya ustawi wa makanisa yao wala ya waumini wao.
Askofu Batenzi alisema ni jambo litakalompendeza Mungu endapo viongozi wote wa madhehebu ya dini,wakaiga mfumo wa uongozi wa Dk. Magufuli wa kutanfuliza mbele maslahi ya waumini wao na jamii inayowazunguka.
Akizungumzia uongozi wa rais Magufuli, alisema, â€œUongozi wa Dk.Magufuli,umewekwa na Mungu kwa sababu unapiga vita kwa nguvu zote ubinafsi, unatanguliza mbele maslahi ya wananchi na hasa wale wanyonge. Rais wetu hana kabisa chembe chembe ya ubinafsi. Huyu kiongozi wa juu wa nchi yetu Magufuli,ni chaguo la Mungu.â€ 
Akisisitiza zaidi, askofu Batenzi alisema wakati wa mchakato wa uchaguzi mkuu wa mwaka jana, Dk. Magufuli hakuwa kwenye vinywa vya Wa tanzania walio wengi, lakini alikuwa ni chaguo la Mungu.
Na Nathaniel Limu, Singida


