
Magufuli ateua Mwenyekiti Bodi ya NIC

Imeandikwa na Basil

Imechapishwa: 02 Oktoba 2016

RAIS John Magufuli amemteua Laston Msongole kuwa Mwenyekiti wa Bodi ya Shirika la Bima la Taifa (NIC). 

Kwa mujibu wa taarifa ya Ikulu, Msongole anachukua nafasi iliyoachwa wazi na Dk Edmund Mndolwa ambaye amemaliza muda wake.
“Uteuzi wa Bwana Laston Thomas Msongole umeanza leo tarehe 02 Oktoba, 2016,” ilieleza Ikulu.


