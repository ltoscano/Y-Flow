Tableau 1: Maison Masumu: (AMISI, SUPER, PAPA MASUMU, MAMA LOYENGE et LIKOMBE)
AMISI: Yaya Super, boni yo na classe? Ozali kozua ba points ya malamu? Mpo ngai nazali na décision mbula oyo. Papa na mama bakosepela.
SUPER: Ngai nionso ezali kotambola malamu mpo mbula ekoya nazua diplôme d’Etat. Eloko ezali kotungisa ngai na 5ème ezali kak Anglais.
MAMA LOYENGE: Bino bana na ngai, lisolo nionso lokola ba camarade. Ezali mabe te kasi bobosanaka classe te. Avenir na biso ezali na maboko na bino. Boyebi ndenge tata na bino MASUMU azali kosala nionso mpo na ba Minerval na bino malgré vie ekomi pasi. Bongo yo Super salaka attention na soin ya bilamba na yo. Ozali muana muasi. Makambo etali ba sani etali mpe yo.
PAPA MASUMU: (Awuti musala) Mbote na bino nionso. Boni awa na ndako bozali malamu? Muasi na ngai LOYENGE mbote. Boni ba cours ezali kotambola ndenge nini bino bana na ngai? Esengeli boyeba pasi oyo tozali komona mpo na ba classes na bino. Yo Super ngai nazali na besoin ya Diplôme d’Etat mbula ekoya. Sala makasi mpo ozua.
SUPER: Papa, ngai na classes ezali nde cours ya Anglais ezali kotungisa ngai.
PAPA MASUMU: Nakozuela yo professeur mpo na cours supplémentaire. Bongo yo muana na ngai AMISI, nalingi mbula oyo osepelisa ngai. Naboyi ba échecs mbula oyo.
AMISI: Papa, zala na confiance na ngai.
PAPA MASUMU: Nakoti na chambre mpo nayaki kaka kozua document moko.
MAMA LOYENGE: Bana boyoki ndenge papa na bino alobi. Bosala nionso mpo bosepelisa biso. AMISI tala moninga na yo LIKOMBE azali koya.
LIKOMBE: Mbote mama LOYENGE, mbote SUPER. Boni AMISI ozali malamu? Naye mpo na retiré livre oyo lobi na classe. Nalingi na kende koyekola.
MAMA LOYENGE: LIKOMBE nasengi yo ozala tango nionso na AMISI. Banda bokomi kotambola bino mibale, AMISI akomi kozua malamu na classe. Kaka SUPER mutu azali na difficulté na Anglais. Papa na bango azali na chambre ayebi mpe probème yango. Alingi azuela SUPER professeur na ndako.
LIKOMBE: Papa, nayebani na professeur moko atangisaka malamu. Nakoya na ye.
PAPA MASUMU: Muasi na ngai LOYENGE, na bimi mpo na ngonga moke.
