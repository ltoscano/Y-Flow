
Nice FC yamsajili winga Ben Arfa
PARIS: WINGA wa zamani katika timu ya taifa ya Ufaransa, Hatem Ben Arfa, alitambulishwa rasmi kwa kikosi cha Nice Jumatatu baada ya kutia sahihi mkataba unaotazamiwa kutamatika 2016.
Fowadi huyo, 27, aliruhusiwa kuondoka na klabu ya Newcastle United Jumapili iliyopita baada ya kutamatisha uhamisho wake kwa mkopo katika klabu ya Hull City miezi sita kabla ya muda rasmi uliokusudiwa wiki jana.
Nice inashikilia nafasi ya 11 kwenye msimamo wa jedwali la Ligue 1, ingawa inanusia kushushwa daraja kutokana na uchache wa alama. Klabu hiyo ilibanduliwa nje ya mashindano ya kuwania taji la French Cup na klabu ya Valenciennes inayoshiriki Ligi ya Daraja ya Pili.
Arfa, ambaye ameunga na kukamilisha kikosi cha Ufaransa mara 13 amehusishwa pakubwa na visa vya utovu wa nidhamu akiwa na timu ya taifa. Ingawa hivyo, alielezea matamanio yake ya kurejea nyumbani baada ya miaka minne unusu akisakata soka ya kulipwa katika Ligi Kuu ya Uingereza (EPL).
Nyota huyo alianza taaluma yake katika klabu ya Lyon kabla ya kujiunga na Marseille na hatimaye Newcastle 2010.
Akithibitisha usajili huo, rais wa Nice Jean-Pierre Rivere, alimmiminia sifa tele Arfa na kuelezea matumaini ya kutamba kwa fowadi huyo.
â€œTunajua kwamba tumempata kijana mwenye historia ndefu. Mtu fulani alinitajia kuhusu matamanio yake kusakata gozi ili ailiwaze nafsi yake na kuwapa mashabiki wake burudani. 


