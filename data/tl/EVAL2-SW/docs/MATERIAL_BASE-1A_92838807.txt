DSE watoa tuzo kwa kampuni bora

October 4, 2016

SOKO la Hisa la Dar es Salaam (DSE) wametoa zawadi kwa kampuni sita ambazo zimefanya vizuri katika masuala ya utawala bora na huduma kwenye soko la mitaji. 
Akizungumza na waandishi wa habari jijini Dar es Salaam jana, Ofisa Mwandamizi wa DSE, Mary Kinabo, alisema kuwa, kampuni ambazo zimepata zawadi hizo ni kutokana na utendaji wao wa kazi katika kutoa huduma kwenye soko la mitaji.
Kinabo alizitaja kampuni hizo ikiwa ni Benki ya CRDB,benki ya Maendeleo, Orbit Securities, Stanbic Tanzania pamoja na shirika la utangazaji Tanzania TBC na kampuni ya usambazaji na uchapishaji gazeti la Citizen nchini Tanzania.
Mauzo ya Soko
IDADI ya Mauzo wiki hii yameongezeka kwa asilimia 21 kutoka sh.bil.16.2 wiki iliyopita hadi kufikia sh.bil.19.6 ikichangiwa na nguvu za soko katika soko la mitaji ambapo idadi ya hisa zilizonunuliwa na kuuzwa zimeshuka kwa asilimia 50.
Aidha kampuni tatu zilizoongoza kwa idadi ya hisa zilizouzwa na kununuliwa wiki hii ni kampuni ya TBL kwa asilimia 58,Banki ya CRDB kwa asilimia 32 pamoja na Soko la Hisa la DSE kwa asilimia 4.
Kinabo alisema kuwa,ukubwa wa mtaji wa soko umeshuka kwa asilimia 0.05 kutoka sh.tril.21.58 wiki iliopita hadi kufikia sh.tril.21.57 ambapo pia mtaji wa kampuni za ndani umepungua kwa asilimia 0.29 kutoka sh.tril.8.12 hadi kufikia sh.tril.8.1.
Aliongeza kuwa,Kiashirio cha viwanda (IA) wiki hii kimepanda kwa point 48.77 kikichangiwa na bei za hisa za TBL ambapo kiashiria cha huduma za kibenki na kifedha (BI) kimeshuka kwa point 100.75 baada ya kushuka bei kwenye kaunta za CRDB huku kiashiria cha kibiashara kikiwa kimeabaki kwenye kiwango kile kile cha sh.3,538.83 wiki iliopita.


