
Mbwa 23 waokolewa wasiwe kitoweo
Na AFP
ALEXANDRIA, Amerika MBWA 12 walionuiwa kufanywa kitoweo nchini Korea Kusini walipelekwa Amerika mnamo Jumatatu ambapo watafugwa nyumbani.
Mbwa hao walikuwa kwenye msafara wa kwanza wa jumla ya mbwa 23 wanaosafirishwa hadi Amerika wiki hii kwenye mpango wa kukabiliana na ulaji wa nyama ya mbwa Kusini mwa Asia.
Shirika la Humane Society International (HSI) lilipata mbwa hao katika shamba eneo la Ilsan, ambapo walikuwa wamefugwa kwa minajili ya kufanywa kitoweo.
Mfugaji wao ambaye alikiri alipenda Na AFP mbwa hao alikubali kuwapeana na kukubali kulipwa ridhaa na kuanzisha kilimo cha matunda badala ya kuendelea kufuga mbwa, mkurugenzi wa HSI, Kellu O’Meara aliambia shirika la AFP.
HSI imekuwa ikishirikiana na makundi yaliyo mashinani Uchina, Ufilipino, Thailand na Vietnam kueneza hamasisho kuhusiana na biashara ya nyama ya mbwa.
“Lakini Korea Kusini kuna hali ya kipekee kwa kuwa watu hufuga mbwa kama biashara, huku nchi zingine zikiwa zinalenga mbwa koko,” akasema O’Meara.
Kila mwaka, mbwa wapatao kati ya milioni 1.2 na milioni mbili huliwa Korea Kusini, akasema, na mbwa hao hutoka katika mamia ya mashamba ya ufugaji. 
O’Meara alisema ni mara ya kwanza kwa mbwa wa Korea Kusini walionuiwa kuliwa na binadamu kuokolewa na kupelekwa Amerika.
“Kwa kusaidia mbwa hawa 23, tutakuwa tumesaidia wengine wengi Korea Kusini kwa kueneza hamasisho kuhusu uuzaji wa nyama ya mbwa,” akasema Megan Webb.


