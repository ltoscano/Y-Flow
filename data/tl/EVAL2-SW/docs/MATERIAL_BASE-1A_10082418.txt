
GEITA MBARONI AKIDAIWA KUIBA VIFAATIBA GEITA
Salum Maige, Mwananchi smaige@mwananchi.co.tz
Geita. Wakati hospitali za Serikali zikikabiliwa na uhaba wa vifaatiba na dawa, mkazi wa Mtaa wa Nyankumbu anadaiwa kukamatwa akitorosha vifaa hivyo vyenye thamani ya Sh340,000. 
Mganga mfawidhi wa Hospitali ya Rufaa ya Mkoa wa Geita, Dk Adamu Sijaona alisema tukio hilo lilitokea wiki iliyopita.
Alisema walinzi walivyomkamata mtuhumiwa huyo, walimpigia simu na kufika eneo la tukio kutoa taarifa polisi.
“Kwa kweli hawa watu wanataka kuniharibia sana, nawaomba polisi pindi watuhumiwa wa wizi hospitalini wanapofikishwa kwao wawachukulie hatua,” alisema Dk Sijaona.
Vifaa anavyodaiwa kukamatwa navyo ni nyuzi 240 za kushonea wagonjwa waliofanyiwa upasuaji na majeruhi. Kamanda wa Polisi Mkoa wa Geita, Latson Mponjoli alipotafuwa kuzungumzia tukio hilo alisema hakuwa na taarifa na kuahidi kufuatilia.
Walinzi Njoole Costantine na Isaya Daudi walidai kuwa mtuhumiwa alitaka kuwatoroka baada ya kumshtukia.


