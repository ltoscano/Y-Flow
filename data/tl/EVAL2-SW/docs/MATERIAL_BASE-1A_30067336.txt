Bolúmbú yĕ yĕ te, "Tatá Mákalámbá, ozalí sé kokɛndɛ na maloba ma yɔ̆. Nakátí maloba ma yɔ̆ tɛ̂. Nalingí sé nápésa yɔ̆ motúná mɔ̆kɔ́ lokóla mpé tozalí na lisoló. Awa ozalí koloba likambo lya mayɛ́lɛ, bóní mibáli bakoyébisaka băsí ba bangó motúyá mwa falánga bakozwaka na nsánzá tɛ̂@ Okanísí tɛ̂ te sɔ́kí bayébísí baníngá ba bangó băsí ndé makambo mánsɔ makosálemaka na mayɛ́lɛ@"

Mákalámbá yĕ yĕ te, "Makambo ya kobómbela mwăsí motúyá mwa falánga ya nsánzá mazalí malámu tɛ̂. Ndé bínó băsí ba bísó bolingí bóyéba tɛ̂ te mwăsí ná mobáli babɔngí bátíya mosɔlɔ mwa bangó esíká mɔ̆kɔ́. Bínó băsí ba bísó bolingí sé bókanisa te libála lizalí mosálá. Bokoyáka ndé kosálela bandeko ba bínó falánga káti ya libála. Na ndéngé ya makanisi wâná, ndéngé níni olingí te mobáli áyébisa yɔ̆ motúyá mwa falánga ya yĕ@"

Mbúla mpé ezalí sé konɔ́kɔ na bokási bɔ́nsɔ. Mái matóndí káti ya banzelá ínsɔ mpé mabandí kokɔ́ta na balopángo misúsu.