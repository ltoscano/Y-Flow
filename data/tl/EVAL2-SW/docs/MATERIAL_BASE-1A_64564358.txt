Washinda milioni 81 za M-bet

Imeandikwa na Basil

Imechapishwa: 03 Oktoba 2016

WAKAZI wa Nyanda za Juu Kusini, Iringa na Mbeya ambao ni Exaudi Mgeni wa Iringa mjini mwenye umri wa miaka 30 na Joel Mwakagali wa Tukuyu Mbeya (48), wameibuka kidedea katika kubashiri matokea ya mechi kupitia Kampuni ya M-bet baada ya kila mmoja kushinda Sh milioni 40. 

Wakazi hao walitabiri matokeo ya mechi 12 za ligi za Ulaya kwa Super 1x2.
Kwa mujibu wa Mwakilishi wa M-bet Dhiresh Kaba, washindi hao ambao ni wafanyabiashara wanatarajiwa kukabidhiwa fedha zao wiki hii. 
“Tunafarijika kuwatangaza Joel na Exaudi kama washindi wa M-bet ambao kwa pamoja wameshinda Sh milioni 81 ambapo kila mmoja atapata Sh milioni 41 kabla ya kodi ambazo watakabidhiwa wiki hii siku ya Jumatano,” alisema Kaba.
Aliwataka Wa tanzania kuchangamkia kutumia mtandao wa intaneti kuonesha ushabiki halisi wa soka. Super 1x2 ni mchezo wa ziada unaoruhusu kutabiri mechi 12 kwa Sh 1,000 na ukipata zote kama Exaudi na Mwakagali, unaondoka na kikapu cha siku. 
“Kushiriki, ingia www.m-bet.co.tz, chagua kucheza kawaida au Super 1x2 ambapo kwa Shilingi 1000, unachagua matokeo 12. Ukipata yote sawa, unanyakua kikapu cha M-bet,” alisema Kaba.
Alisema, kampuni yao imejipanga vilivyo kuona Wa tanzania wanashiriki kikamilifu katika kutabiri soka za Ulaya kupitia teknolojia ya hali ya juu.
M-bet ni kampuni iliyosajiliwa chini ya sheria za Tanzania na kupewa leseni na Bodi ya Michezo ya Kubahatisha Tanzania, kwa lengo la kufanya upatikanaji rahisi na mwingiliano wa huduma ya mchezo wa kubahatisha (Simu Betting) nchi nzima kupitia mtandao wa simu na fedha kwa njia ya kielektroniki.
Wateja wanaweza kushiriki kupitia M-pesa, Tigo Pesa na Airtel Money.


