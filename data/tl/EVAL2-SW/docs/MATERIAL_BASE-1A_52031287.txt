
Viwanja pamoja na vikosi tayari
WAANDALIZI hawa wana chini ya wiki mbili kuweka sawa kiwanja cha Ebebiyin na kile cha Mongomo. Uga wa Ebebiyin utatumiwa kwa mechi za Kundi B linalojumuisha mabingwa wa 2013 Zambia pamoja na Tunisia, Cape Verde na DR Congo.
Kiwanja cha Mongomo nacho kitatumiwa na kundi la ‘kifo’ linalojumuisha Ghana, Algeria, Senegal na Afrika Kusini. Kumekuwa na hofu kuwa viwanja hivi havitakuwa tayari ifikiapo mnamo Januari 17. Washiriki mbali mbali wametangaza vikosi vyao vya wachezaji 23 huku mvamizi Asamoah Gyan akisalia nahodha wa Ghana.
Gyan atakuwa na mzigo mzito wa kuhakikisha mabingwa hawa 1963, 1965, 1978 na 1982 wanapata magoli. Kocha wa Black Stars, Avram Grant hata hivyo atakosa huduma za wachezaji Jeffrey Schlupp na Majeed Waris, ambao hawajapona majeraha. 
Mshambuliaji wa Crystal Palace, Kwesi Appiah ameijumuishwa kikosini huku ikiwa ni mara ya kwanza kabisa kwa Baba Rahman, Daniel Amartey, Frank Acheampong na David Accam kujumuishwa kikosini kwa.
Mabingwa wa 2012, Zambia nao wamempa unahodha kiungo Rainford Kalaba akichukua nafasi hiyo kutoka kwa beki Stopilla Sunzu, ambaye aliongoza Zambia wakati wa mechi za kufuzu.


