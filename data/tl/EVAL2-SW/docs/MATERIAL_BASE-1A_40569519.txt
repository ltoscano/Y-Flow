
Meneja wa Mazingira wa SABMiller atembelea Wizara ya Maji na Umwagiliaji
Meneja anayeshughulika na masuala ya Mazingira wa kampuni ya vinywaji ya SABMillerÂ kanda ya Afrika, Bw.Muzi Chonco, ambaye yuko nchini kwa ziara ya kikazi mwishoni mwa wiki alifanya ziara katika Wizara ya Maji na Umwagiliaji ambapo alikukutana na kufanya mazungumzo na Katibu Mkuu wa Wizara hiyo Mhandisi Mbogo Futakamba.
Bw.Chonco katika mazungumzo hayo aliweza kumweleza Katibu MkuuÂ miongozo naÂ mikakati mbalimbali ya kampuni hiyo kuhusiana na utunzaji wa mazingira,matumizi sahihi ya maji ,utunzaji wa vya maji na miradi ambayo kampuni inasaidia kuendesha. 
Kampuni ya SABMillerÂ kwa hapa nchini inamiliki kampuni ya kutengeneza vinywaji ya TBL Group ambayo inamiliki viwandaÂ mbalimbali vya kutengeneza vinywaji hapa nchini. 
Katika ziara hiyo ya kikazi Bw.Chonco aliongozana na Meneja wa kiwanda cha kutengeneza bia cha TBL kilichopo Ilala jijini Dar es Salaam,Bw.Calvin Martin na maofisa wengine wa kampuni ya TBL Group.


