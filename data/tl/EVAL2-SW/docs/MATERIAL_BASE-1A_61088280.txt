
Kongamano lilifaa kuwa la kisiasa?
KWA siku kadha zilizopita kumekuwa na mjadala ambao umeshamiri katika mazupinzani Bw Raila Odinga alirejea nchini kutoka Marekani na kuhutubia mkutano wa wafuasi wake katika uwanja wa Uhuru Park. Katika mkutano huo, Cord ilitoa pendekezo kwamba serikali inafaa kuandaa kongamano la kitaifa katika muda wa siku sitini ili kujadili masuala nyeti yanayokumba nchi. Baadhi ya masuala ambayo yalitajwa katika hafla hiyo ni pamoja na hali tata ya usalama nchini, ufisadi, kuongezeka kwa gharama ya maisha, kuongezwa kwa mgao wa hela zinazoelekezwa katika kaunti, kuongezeka kwa ukabila n.k.
Saa chache baadaye Naibu Rais Bw William Ruto alionekana kutofautiana vikali na wapinzani kwa kudai kuwa serikali iliyo uongozini ilichaguliwa kihalali na inafaa iachwe kufanya kazi bila shinikizo za upinzani.
Siku kuu ya Madaraka ilipowadia, Rais Uhuru K Kenyatta alionekana kutofautiana na mtazamo wa naibu wake na akawaalika Cord kushiriki katika utatuzi wa changamoto zinazowakabili Wakenya pindi mipango itakapofanywa. Hata hivyo, siku ya Jumanne baada ya muungano wa Jubilee kuandaa kikao cha pamoja, msimamo wa serikali ulionekana kubadilika. Katika kikao hicho, iliafikiwa kuwa mazungumzo yanaweza kufanywa ila tu kwa kutumia taasisi kama vile bunge la taifa na lile la seneti.
Kauli hii haikuonekana kupendeza muungano wa Cord. Kufikia sasa, ni wazi kwamba pande hizi mbili zimetofautiana kimtazamo kuhusu suala lililo na umuhimu wa kitaifa. Maadamu kongamano la kitaifa halilengi kuunda serikali ya pamoja na hivyo kuzua tofauti za kiasiasa, tatizo li wapi hasa? Wengi wa Wakenya walijawa na furaha baada ya tamko la rais kuukaribisha upinzani kujadili masuala yenye umuhimu wa kitaifa. Tunahimiza kuwa siasa ziepukwe katika masuala ya kitaifa na pande husika ziongozwe na uzalendo na kumtilia ungumzo ya wengi nchini 


