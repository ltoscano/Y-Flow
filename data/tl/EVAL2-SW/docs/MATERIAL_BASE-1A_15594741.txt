Urusi yajibu tuhuma za Marekani na Uingereza

September 28, 2016

URUSI imeutumia mkutano wa dharura wa Baraza la Usalama la Umoja wa Mataifa kujibu shutuma za Marekani na Uingereza kuwa jeshi la Urusi linafanya uhalifu wa kivita nchini Syria.
Msemaji wa serikali ya nchi hiyo aliwaambia waandishi wa habari kuwa kauli zilizotolewa na Uingereza na Marekani zinaweza kuharibu uhusiano wa nchi hizo.
Katika mkutano huo, Waziri wa Mambo ya Kigeni wa Uingereza Boris Johnson alisema ulipuaji wa msafara wa msaada wiki iliyopita unaweza kuwa ni uhalifu wa kivita kama ulifanywa kwa makusudi.
Aliongeza kuwa mashambulizi ya Aleppo yalikuwa ya kikatili ambapo majeshi ya serikali yakisaidiwa na mashambulizi ya angani ya Urusi siku ya Alhamisi yalianzisha operesheni kali mjini Aleppo katika jitihada za kuwatokomeza waasi kutoka upande wa mashariki mwa mji huo.
Ongezeko la machafuko lilikuja baada ya mpango wa kusitisha mapigano ulioongozwa na Marekani na Urusi kuvunjika wiki iliyopita.


