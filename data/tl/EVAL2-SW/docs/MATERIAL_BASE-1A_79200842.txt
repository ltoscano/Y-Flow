
Airtel, Veta kuendelea kuelimisha vjana

September 18, 2016

Na Mwandishi Wetu
KAMPUNI ya mawasiliano ya simu za mikononi ya Airtel kupitia mpango wake wa kijamii wa Airtel FURSA wakishirikiana na Mamlaka ya Elimu ya Ufundi Tanzania (VETA) wameendelea kuwezesha vijana kupata kozi mbalimbali zinazotolewa
katika vituo vya VETA nchini kupitia application ijulikanayo kama VSOMO, yaani VETA SOMO.
Akizungumza na waandishi wa habari Ofisa Uhusiano wa Airtel Dangio Kaniki, alisema: “Vijana wameufurahia sana mpango huu unaowawezesha kusoma masomo kutoka VETA kwa urahisi zaidi na kuchochea kukua kwa elimu kwa vijana wengi na kuwawezesha kupata ujuzi wa ufundi na biashara itakayoongeza ufanisi wao.”
Kaniki alisisitiza: “Mafunzo kwa njia ya mtandao ni rahisi na yatapatikana kwa wateja wa Airtel wenye simu
zenye mfumo wa android. Mteja atatakiwa kupakua application ‘VSOMO’ kwenye orodha ya menu yake ya simu sehemu ya google play store na kujiandikisha bure.
Mara baada ya kumaliza masomo yake kwa asilimia 40 mwanafunzi atatakiwa kwenda kwenye kituo cha VETA kilichopo karibu naye na kujiandikisha kwa ajili ya mafunzo kwa vitendo ambayo yatachukua muda wa wiki mbili kumaliza 
ikiwa ni sawa na saa 60 na ndipo atakapokaa kwa ajili ya mtihani na kutakiwa kufaulu kwa asilimia 60.”
Aliendelea kusema kuwa vijana zaidi ya 19,000 wamejisajili kusoma kozi mbalimbali kutoka VETA kupitia
simu zao za mkononi.
Kwa sasa masomo yanayopatikana ni Ufundi pikipiki (bodaboda), Ufundi umeme wa majumbani, Ufundi wa simu za mkononi, Ufundi Alluminium, utaalamu wa masuala ya urembo na ufundi wa kuchomelea vyuma”. Kwa kipande wake Kijana Saleh Shomari, anayesoma kozi ya ufundi umeme kupitia application ya VSOMO, alisema:
“VSOMO imekuwa msaada kwangu maana nilikuwa natamani kusoma kozi VETA, lakini sikuwa na muda wa kufika Chuo cha
VETA kutokana na mihangaiko ya biashara zangu, lakini nawashukuru Airtel na VETA kuliona hili na sasa najisomea mafunzo haya ya umeme jioni nikishafunga biashara yangu na kuweza kufikia malengo yangu ya kupata cheti kutoka VETA.”
Ofisa Uhusiano wa Airtel alisema kuwa vijana zaidi ya 19,000 wamejisajili kusoma kozi mbalimbali kutoka VETA kupitia simu zao za mikononi …


