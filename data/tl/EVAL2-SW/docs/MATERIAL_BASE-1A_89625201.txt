
Waandalizi wa Afcon E Guinea hawana kocha
JOHANNESBURG: Waandalizi wa fainali za Kombe la Afrika (AFCON), Equatorial Guinea hawana kocha hadi sasa zikiwa zimebakia siku 13 tu kabla ya mechi yao ya kwanza dhidi ya Congo Brazzaville.
Rais mpya wa shirikisho la soka nchini humo, Andres Jorge Mbomio alimfuta kazi kocha Andoni Goikoetxea baada ya mkufunzi huyo kukataa kujiunga na kambi ya mazoezi nchini Ureno Kadhalika, matokeo duni huenda yalichangia kupigwa kalamu kwa kocha huyo. Equatorial Guinea ilishiriki katika mashindano maalum nchini Ureno na kumaliza katika nnafasi ya nne.
Kumekuwa na uvumi kwamba Stephen Keshi aliyeiwezesha Nigeria kutwaa taji la 2013 AFCON atachukua jukumu hilo baada ya kuonekana Jijini Malabo juma lililopita Milovan Rajevac, raia wa Serbia aliyeiwezesha Ghana kufika robofainali ya Kombe la Dunia la 2010 pia ametajwa.
Esteban Becker Churukian wa Argentina aliyekuwa na Equatorial Guinea wakati wa fainali za Kombe la Wanawake la Afrika 2012 pia yumo orodhani.
-AFP


