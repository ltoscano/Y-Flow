
Ashtakiwa kwa madai ya kuwanajisi watoto 3
NA PHYLIS MUSASIA
MAHAKAMA mjini Eldoret jana ilimwachilia huru mwanamume kwa bondi ya Sh300,000 baada ya kukanusha mashtaka ya kuwanajisi wasichana watatu.
Jethro Atonya alishtakiwa mbele ya Hakimu Mkazi wa mahakama hiyo Bw Tom Olando, ambapo alidaiwa kutekeleza uovu huo mnamo Desemba 21, 2014 katika kijiji kimoja wilayani Eldoret Magharibi.
Mwanamume huyo alidaiwa kuwanajisi wasichana hao ambao ni wa umri wa miaka 7, 8 na 9 nyumbani kwao.
Mbali na mashtaka matatu ya unajisi, mshtakiwa alikabiliwa na mashtaka mengine ya kushiriki matendo ya ndoa na watoto wachanga.
Mwanamume huyo aliambia korti kuwa madai dhidi yake si ya kweli. 
Korti ilimwamuru aheshimu matakwa ya bondi aliyopewa kama vile sheria inavyoarifu huku akitakiwa asimamiwe na mdhamini mmoja kwa kiwango sawa na kiasi hicho la sivyo azuiliwe rumande kwa muda wa siku kumi na nne.


