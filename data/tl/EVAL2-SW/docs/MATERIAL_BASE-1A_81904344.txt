
Natamani kumiliki kampuni ya habari kama Mwananchi
Mhariri, Mimi ni kijana ninayesoma Shule ya Sekondari Kibiti iliyopo Wilaya Mpya ya Kibiti mkoani Pwani mchepuo wa sanaa; Historia, Kiingereza na Kiswahili (HGL). Navutiwa sana na aina ya uandishi wenu hasa gazeti hili kati ya mengi mliyonayo.
Nina ndoto ya kuja kumiliki kampuni kubwa kama hii yenu baada ya kukamilisha masomo yangu na kuanza harakati za maisha. Natamani siku moja nipate mwaliko wa kutembelea zilipo ofisi zenu. Ninaamini, nikipata fursa hiyo itakayonikutanisha na waandishi maahiri mlionao na wafanyakazi wengine, nitajifunza mengi sana. 
Nadhani wengi wanaofuatilia habari wanafahamu ubora wenu. Tafadhari, naomba mnipe nafasi ya kuwatembelea kabla sijaanza safari yangu ya kumiliki kampuni ya ndoto yangu kwasababu naammini mafanikio hupatikana kutokana na kujifunza masuala tofauti katika jamii. 
Nakutakia kazi njema pamoja na wafanyakazi wote wa Kampuni ya Mwananchi.
Bakari Mahundu, S. L. P 15, Pwani


