
Mutiso alalama Gor haikumtendea haki
Na THOMAS MATIKO
ALIYEKUWA winga matata wa Gor Mahia, amelalamikia hatua ya klabu hiyo kumjumuisha katika orodha ya wachezaji saba iliyowatema kwenye kikosi chake cha msimu ujao. 
Mutiso alijiunga na Gor miaka miwili iliyopita kutoka Mathare United na kuwa mmoja wa wachezaji muhimu sana wa safu ya kati kutokana na kasi yake pembeni mwa uwanja.
Hata hivyo jeraha mbaya la goti limemfungia nje kwa kipindi cha mwaka mmoja na ndio sababu kubwa inayoaaminika kuifanya Gor kumtimua licha ya madai kwamba ni kocha Frank Nutall amependekeza hivyo kwa kuwa hamhitaji.
Mutiso alilalamikia hatua hiyo ya Gor kwa kusema kwamba haikuwa haki kumtenda hivyo huku akiahidi kurejelea ubora wake 2015 kwa klabu itakayomchukua.
Innocent Mutiso


