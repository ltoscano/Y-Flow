
Nani kuendeleza ubabe VPL leo?

October 12, 2016

KIVUMBI cha Ligi Kuu ya Vodacom Tanzania Bara kinaendelea kutimka leo tena kwa mechi saba kuchezwa katika viwanja mbalimali. 
Vinara wa ligi hiyo Simba watakuwa wageni katika dimba la Sokoine jijini Mbeya wakikaribisha wa Mbeya City ambao wamekuwa wagumu kufungika katika uwanja wao wa nyumbani.
Katika uwanja wa uhuru Mabingwa msimu uliopita Yanga watawakaribisha wakata miwa wa Mtibwa Sugar huku Majimaji ya Songea ikiwa mwenyeji wa Kagera Sugar.
Stand United watakuwa nyumbani wakivaana na matajiri wa Jiji, Azam FC, maafande wa JKT Ruvu watavaana na Prisons, African Lyon wamewasili hadi Shinyanga kucheza dhidi ya Mwadui FC.
Katika mchezo wa Simba imesema kuwa haitaruhusu kuupoteza ili kuendelea kusalia kileleni mwa ligi na kujitengenezea mazingira mazuri ya kutwaa ubingwa msimu huu. Kocha msaidizi wa timu hiyo, Jackson Mayanja ameliambia gazeti hili kuwa mchezo huo wanaupa uzito mkubwa kwani ni wa kwanza kutoka toka kuanza kwa ligi.
“Hatut a r uhusu kwa namna yoyote kupoteza mchezo huu kwani lengo i kuendelea kusali kileleni mwa ligi kuu hadi mwishoni mwa msimu huku tukiwa na nia ya kutopoteza mchezo wowote,” alisema Mayanja.
A f i s a h a b a r i w a C i t y D i s m a s Te n ameliambia gazeti hili kuwa watahakikisha wanaendeleza ubabe katika uwanja huo kama ilivyokuwa msimu uliopita.
Alisema tayari safu yake ya ulinzi na ushambuliaji i m e j i p a n g a v e m a kuhakikisha wanamuua mnyama sikoine.
Kwa upnde wao Stand United ni kama wanaiombea mabaya simba ili waweze kukaa kileleni mwa ligi hiyo endapo watashinda mchezo wa leo dhidi ya Azam FC.
Nao Azam kupitia kwa msemaji wake Jaffar Idd Maganga alisema kuwa wana uhakika wa kushinda mchezo huo kutokana na maandalizi waliyoyafanya kabla na baada ya kutua shinyanga.
Alisema kuwa wachezaji wao wana hari ya mchezo huku wakitaka ushindi ili kujiweka katika nafasi nzuri zaidi kwenye msimamo wa ligi Kuu. Yanga yenye alama 11 itawakaribisha Mtibwa Sugar inayoshika nafasi ya tatu ikiwa na pointi 14.
Kocha wa timu hiyo Hans Van de Pluijum amesema kuwa timu yake inaingia katika mchezo huo ikiwa kamili baada ya kutofanya vizuri katika michezo kadhaa iliyopita ikiwemo ule wa watani wao wa jadi.
Alisema kuwa ushindi ndio kila kitu katika mchezo huo na atahakikisha wachezaji wake wanazingatia yale yote waliyoyafanyia mazoezi kuelekea katika mchezo huo. Alisema kwa sasa hawezi kuzungumzia sana tuhuma za yeye kuhusishwa kuachwa na klabu hiyo na anachokiangalia kama kocha mkuu wa Yanga ni michezo iliyopo mbele yake.


