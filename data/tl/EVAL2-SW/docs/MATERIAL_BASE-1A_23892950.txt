
Mshitakiwa kesi matokeo ya uchaguzi afariki dunia

Imeandikwa na Flora Mwakasala

Imechapishwa: 05 Oktoba 2016

WASHITAKIWA sita wanaokabiliwa na mashitaka ya kusambaza matokeo ya Uchaguzi Mkuu wa 2015 kabla ya kuthibitishwa na Tume ya Taifa ya Uchaguzi (NEC), wanatarajia kusomewa upya mashitaka.

Hakimu Mkazi Mkuu, Respicius Mwijage, amesema hayo baada ya upande wa jamhuri kuomba kubadilisha hati ya mashitaka kwa kuwa mshitakiwa mwenzao, Jose Nimi (51) ambaye ni raia wa Ufaransa amefariki dunia.
Hakimu Mwijage alitoa uamuzi huo, kutokana na cheti cha kifo cha raia huyo kuwasilishwa mahakamani na kuthibitishwa na upande wa Jamhuri kuwa taarifa hizo ni za kweli.
Akiwasilisha ombi hilo, Wakili wa Serikali Ester Martin amedai, kwa kuwa mshitakiwa Nimi amefariki dunia, wanaomba kuwasomea upya washitakiwa mashitaka yao.
Hakimu Mwijage alisema, Mahakama imekubaliana ombi hilo, na kuwataka wakaandae upya mashitaka ili wamuondoe Nimi kwenye kesi pamoja na maelezo yao.
Washitakiwa katika kesi hiyo ni Mashinda Mtei (49), Julius Mwita (40), Frederick Fussi (25), Julius Matei (45), Meshack Mlawa (25), Anisa Rulanyan (41) wanakabiliwa na mashitaka ya kutoa taarifa za uongo kwenye mitandao wakati wakijua hazijathibitishwa.
Inadaiwa Oktoba 26 2015 , Matei na Nimi (marehemu), wakiwa katika hoteli ya King iliyopo Kinondoni , Dar es Salaam walijiingiza katika ajira ya kukusanya na


