
Kipa Valdes kumkosesha De Gea usingizi Man Utd
MANCHESTER, Uingereza


KUSAJILIWA kwa kipa Victor Valdes na Manchester United huenda kukaibua ushindani mkali kati yake na kipa wa sasa David De Gea katika kikosi cha kwanza.
United imo kwenye hatua za mwisho mwisho za kukamilisha usajili wa kipa Valdes kutoka Barcelona na ambaye amekuwa akifa mazoezi na timu hiyo kwa muda wa miezi miwili sasa.
Kusajiliwa kwake kunatarajiwa kuleta ushindani mkali kati yake na De Gea ambaye msimu huu amekuwa mmoja wa wachezaji muhimu katika kikosi cha United kutokana na kuimarika kwa kiwango chake langoni akishiriki mechi zote.
Kiwango hicho kizuri cha kipa De Gea kimemnyima kabisa fursa komeo wa akiba Anders Lindergaard ambaye hajakuwa akimpa ushindani wa nafasi hiyo.
Lakini sasa macho yote yataelekezwa uwanjani Old Trafford kuona jinsi kocha Luis van Gaal atakavyocheza kadi zake za karate kati ya Valdes na De Gea kwenye mechi za Ligi Kuu ya Uingereza na mashindano mengine.
Tayari United imempa Valdes ofa ya mkataba wa mwaka mmoja unusu mara tu atakapotua ugani Old Trafford.
Kipa huyo mahiri ambaye aliisaidia Barcelona kushinda mataji matatu ya kombe la klabu bingwa Ulaya pamoja na mengine sita ya ligi kuu ya La Liga, aliondoka klabu humo mwishoni mwa msimu uliopita. 
Akiondoka, Valdes alitua Old Trafford akiwa na jeraha la goti baada ya kukaribishwa na kocha Louis Van Gaal ambapo amekuwa akifanya mazoezi kuwanjani Carrington Park huku akiuguza jeraha hilo.
Uhusiano wa Valdes, Van Gaal pamoja na kocha wa makipa wa United, Frans Hoek ulianza yapata miaka 12 iliyopita pale wakufunzi hao walipompanga kwenye mechi yake ya kwanza akiwa na jezi ya Barcelona.
Mazoezi yake yamefurahisha sana benchi la ukufunzi la United, ambalo kwa kauli moja limeamua kumwasilishia na mkataba huo alioukubali na kilichobkia ni kutia sahihi, hivyo kumweka Old Trafford hadi 2016.
Kingine hata zaidi, uozefu na tajriba kubwa aliyonayo ndio kigezo kilichowapelekea makocha hao kumtaka pale ili kumpa ushindani kamili De Gea ambaye hajakuwa akisumbuliwa akili na mwenzake Lindergaard.
Liverpool walikuwa mbioni kumsajili Valdes lakini sasa ni bayana kuwa bahati haikusimama nao.
Usajili wa Valdes mwenye umri wa miaka 32, utakuwa hatua mchungu kwa Lindergaard 30, aabaye hatakuwa na jinsi ila kusaka klabu nyingine itakayompa namba.
Aidha ujio wa Valdes umezidi kuibua hisia kuhusu hatma ya De Gea 24, klabuni humo ambaye mkataba wake unamalizika mwishoni mwa msimu ujao na tayari anadaiwa kuanza kuwindwa na Real Madrid.
Hivyo wengi wanahisi kuwa United wameanza kujiandaa mapema kwani chochote kile kinaweza kutokea.
Real inamsaka kipa wa kuridhi glavu za mkongwe wao Iker Cassilas ambaye atatimiza umri wa miaka 34 hapo Mei na De Gea nisdo chaguo bora.
Tayari Mkurungezni Mkuu Mtendaji wa United, Ed Woodwarde amefanya majadiliano na ajenti wa De Gea, Jorge Mendes ambaye ni rafiki mkubwa wa klabu hiyo.
Hata hivyo Mendes vile vile ana uhusiano mzuri sana na Real ikizingatiwa kuwa ndiye wakala wa baadhi ya nyota wa klabu hiyo akiwemo Cristiano Ronaldo na James Rodriguez.


