
Ndondi: Tawi la Pwani kutoa kalenda ya mashindano yake
NA CHARLES ONGADI

CHAMA cha ndondi tawi la Pwani (CRBAK) kinatarajiwa kutoa kalenda yake ya mwaka huu wiki ijayo tayari kwa mashindano ya mwaka huu.
Akizungumza na Taifa Leo mjini Mombasa, katibu mpanga ratiba Samson Mtoni amesema kwamba ratiba hiyo itatolewa wiki ijayo punde tu ile ya kitaifa itakapotolewa.
“Tunasubiri tu kalenda ya kitaifa itoke rasmi ili nasi tutowe yetu, “ akasema Mtoni ambaye pia ni mkufunzi wa klabu ya Transfix kutoka mtaa wa Freretown, Kisauni.
Mtoni amesema kwamba kuchelewa kutoka kwa kalenda ya masumbwi Afrika huenda ndiko kumesababisha kuchelewa kwa kalenda ya kitaifa.
Mwaka uliopita chama hicho kilitoa kalenda yake mapema japo baadhi ya mashindano hayakuweza kufuatwa kutokana na ukosefu wa fedha. 


