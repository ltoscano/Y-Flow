
Akiona cha mtema kuni kwa kuchezea vipusa
kuni DAGORETTI, Nairobi
Akiona cha JOMBI alikiona cha mtema kuni alipopigwa na vipusa walipogundua kwamba alikuwa akiwachezea shere.
Inasemekana kuwa jamaa huyo alijuana na kidosho mmoja mwaka uliopita.
“Wawili hao walianza urafiki na baada ya muda walianza kuchumbiana na walikuwa wamepanga kuoana baadaye mwaka huu,” akasema mdokezi.
Kabla ya siku ya tukio, kidosho alikuwa amewatembelea wazazi wake mashambani na aliporudi mjini aliamua kumtembelea mchumba wake. Siku iliyofuata, jamaa aliamua kumtembeza mtaani ili wakajivinjari. Hata hivyo, mambo yaliharibika walipokuwa wakielekea kilabuni na wakakutana na kipusa aliyemrukia jamaa akamkumbatia kumpiga mabusu. 
“Hae switi! Mbona kimya hata baada ya kufurahishana mwaka mpya, hata simu hupigi bwana? Iko nini kipenzi?” akauliza mwanadada. Matamshi hayo yalimfanya mchumba wa jamaa kumgeukia kwa hasira. “Kumbe unanitembeza ili unionyeshe vile ulieneza ukahaba nikiwa ‘shags’? Kamwe siwezi kuvumilia dharau, heri nife!” aliwaka mrembo huyo na kuanza kumshambulia kwa mateke.
Ajabu ni kwamba mwanaAbiria mjeuri abiria Gari dada waliyekutana naye pia alijiunga na mchumba kumtwanga jombi akidai alimhadaa hakuwa na mpenzi. Hata hivyo, jamaa aliokolewa na wapita njia dhidi ya dhuluma za vipusa hao.
Na KIMANI wa NJUGUNA


