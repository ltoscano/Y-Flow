
Magufuli atengua uteuzi Mwenyekiti wa Bodi LAPF

Imeandikwa na Basil

Imechapishwa: 22 Septemba 2016

RAIS John Magufuli ametengua uteuzi wa Mwenyekiti wa Bodi ya Udhamini ya Mfuko wa Pensheni wa LAPF, Profesa Hasa Mlawa na amevunja Bodi ya Udhamini ya mfuko huo. 

Taarifa iliyotolewa jana na Mkurugenzi wa Mawasiliano ya Rais, Ikuku, Dar es Salaam, Gerson Msigwa, imeeleza kuwa Rais amevunja Bodi hiyo na kutengua uteuzi huo jana.
Msigwa katika taarifa hiyo amesema, "Uteuzi wa Mwenyekiti mpya wa Bodi ya Udhamini ya LAPF utafanywa baadaye".


