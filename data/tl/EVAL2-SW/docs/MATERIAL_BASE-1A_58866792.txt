
Magufuli aagiza TPA ijenge bandari Ruvu

Imeandikwa na Basil

Imechapishwa: 26 Septemba 2016

RAIS Dk. John Magufuli ameitaka Mamlaka ya Usimamizi wa Bandari Tanzania (TPA) kujipanga kujenga bandari kavu (ICD) Ruvu Mkoani Pwani 

Rais Magufuli ameitaka TPA iache kuzitegemea bandari kavu zilizoanzishwa na watu binafsi jijini Dar es Salaam kwa kuwa zinatumika kukwepa kodi.
Ametoa maagizo hayo leo wakati alipofanya ziara katika bandari ya Dar es Salaam. Wakati wa ziara hiyo Rais Magufuli amezungumza na wafanyakazi wa TPA.
Amewatoa shaka wafanyakazi hao na wengine Serikalini, kuwa zoezi la kuhakiki vyeti linaloendelea nchi nzima halina lengo la kuwafukuza kazi bali kukabiliana na tatizo wafanyakazi hewa wakiwemo wanaotumia vyeti vya kufoji.


