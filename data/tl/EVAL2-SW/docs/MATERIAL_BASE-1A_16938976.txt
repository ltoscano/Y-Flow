Magufuli ateua Mkurugenzi ATCL, Mwenyekiti

Imeandikwa na Mwandishi Wetu

Imechapishwa: 15 Septemba 2016

RAIS John Magufuli amewateua wahandisi Emmanuel Korosso kuwa Mwenyekiti wa Bodi ya Kampuni ya Ndege Tanzania (ATCL), na Ladislaus Matindi kuwa Mkurugenzi Mkuu wa kampuni hiyo. 

Kwa mujibu wa taarifa ya Ikulu leo ikimkariri Katibu Mkuu Kiongozi Balozi John Kijazi, uteuzi wa Korosso unaanza mara moja.
Anachukua nafasi iliyoachwa wazi na Salim Msoma ambaye alimaliza muda wake.
Kuhusu Matindi, taarifa imesema, kuwa kabla ya uteuzi huo, alikuwa mkurugenzi katika shirika linaloshughulikia masuala ya usafiri wa anga barani Afrika (EGNOS-Africa Joint Programme Office) lenye makao yake nchini Senegal.
Uteuzi wake unaanza mara moja.


