
Kinnah Phiri aigomea Yanga
Dar es Salaam. Ko Mbeya City, Kinnah Ph ma kamwe hawatakub daraja la Yanga kuchuku ubingwa mikononi mw Mbeya City itacheza na Yanga Mei 10, huku mabingwa hao watete wakihitaji pointi tatu i watangazwe mabingw wapya wa msimu huu. Kama Yanga itashinda mchezo huo, itatwaa ubingwa wa Ligi Kuu huku ikiwa na michezo miwili mkononi kwani itafikisha pointi 71, ambazo haziwezi kufikiwa na Simba na Azam hata kama zikishinda michezo yao yote iliyobaki.
Phiri, raia wa Malawi alisema hawatakubali hata kidogo Yanga wachukulie ubingwa kwao tena kwenye uwanja wao, Sokoine hivyo watapambana kufa na kupona kuhakikisha wanapata ushindi.
Alisema wanahitaji ushindi ili kupata pointi tatu zitakazowaweka katika nafasi nzuri ya kubaki kwenye Ligi Kuu msimu ujao.
“Hiyo mechi ni muhimu kwetu kwa sababu tunahitaji pointi tatu tu ili kujihakikishia nafasi ya kubaki kwenye ligi, lakini pia tunahitaji ushindi wa michezo yetu yote iliyobaki. “Tunajua Yanga imepanga kuchukulia ubingwa kwetu, lakini hilo walifute kwani hatutakubali, wachukue ubingwa nyumbani kwetu tena kwenye uwanja wetu, hiyo haikubaliki, hivyo wajipange,” alisema Phiri.
Kama Yanga itashindwa kuifunga Mbeya City, basi itabidi kusubiri mchezo wao dhidi ya Ndanda na hiyo itakuwa kama Manchester United ilivyoizuia Leicester City kutwaa ubingwa kwenye Uwanja wao wa Old Trafford, wiki iliyopita baada ya timu hizo kutoka sare ya bao 1-1.


