
Kushamiri kwa dola-halifu na ufifishaji wa utaifa: Utangulizi
May 14, 2015 b

KATIKA makala iliyopita nilijaribu kueleza jinsi ukosekanaji wa mipango kabambe ya kitaifa unavyosababisha kila mtu kutenda anavyojua na anavyotaka. Hali hiyo inaendana na watendaji, hata viongozi wa serikali kuingiliana katika madaraka yao kwa sababu hawaelewi vyema wanachotakiwa kufanya. 
Nilisema mwisho wa makala hiyo kwamba hali ya mikanganyiko kama hiyo hutoa mwanya kwa watawala walio katika nafasi mbalimbali kuanza kufanya mambo ambayo hayafanani kabisa na dhima waliyonayo kama watumishi wa jamii.
Wiki ijayo nitaeleza kila nilichokitaja kama mwanzo wa kujitokeza kwa dalili za dola-jinai au dola-halifu (criminal state), ambayo inaanza kwa kuvumilia matendo haramu, na baada ya muda siyo tu kwamba itayavumilia bali itayapanga, itayasimamia katika utekelezaji wake, na itayalinda na kuyatetea.
Aidha nitaeleza ni kwa nini dola inayovumilia matendo haramu miongoni mwa watawala haiwezi kuwa dola inayoongoza taifa, na ni kwa nini nchi inayovumilia watawala wanaoiibia haiwezi kuitwa taifa. 
Hizi ndizo mada nitakazozijadili kwa wiki chache zijazo, nia yangu ikiwa ni kuchunguza ni kwa kiasi gani tunajenga utaifa na ni kwa kiasi gani tunaendelea kuuvuruga hata huo utaifa kidogo tuliokuwa tumeanza kuujenga. Katika maeneo husika nitatoa mifano hai inayodhihirisha baadhi ya haya ninayoyasema.
Naomba tuendelee kuwa pamoja.


