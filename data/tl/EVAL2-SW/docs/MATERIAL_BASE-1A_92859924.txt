Duteke ibiryoshye
Uko bateka umuceri w'ipirawu
Ibikenerwa:
umuceri (ikiro cy'umuceri ku bantu 6 kugeza ku munani)
inyama, amavuta y'ubuto, igitunguru, inyanya, sosi tomate, ibirungo by'ipirawu (biboneka mu isoko).
Uko utekwa:
Ukaranga inyama mu mavuta y'ubuto, zama­ra guhindura ibara aribyo benshi bita gufata irangi, ugashyiramo ibitunguru. Iyo bimaze gushya, ushyi­ramo inyanya watonoye ukazikatakata duto duto cyangwa ukazisya mu kamashini kabugenewe. Zi­maze gushya ushyiramo sosi tomate na yo ukayi­reka igashya. Iyo watetse inyama nyinshi ukuraho izo uri buteke ukwazo, ugasigaza inyama nkeya, ukongeramo agafu k'ibirungo by'ipirawu. Ushyira­mo inshuro eshatu (z'igipimo wapimyemo umuceri) z'amazi ashyushye cyangwa abirinduye iyo uyafite hafi, cyangwa ugashyiramo akonje ukareka bikabira. Ushyiramo umuceri watoranije neza, ukawuron­ga neza. Ubivangisha akuko k'igiti akan­ya gato kugira ngo umuceri utaza gufata ku ndiba y'isafuriya. Ubiteka ku muriro muke utabipfundikiye, ukirinda kubikubaganya. Ubigabura bishyushye.
