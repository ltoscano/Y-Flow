
Pendekezo la Kenya kujitoa kutoka kwa Mkataba wa Roma sio la busara
NI kinaya wabunge wanaponuia kupitisha sheria ili kuondoa Kenya kwenye mkataba wa Roma kwa madai kuwa mahakama ya ICC ilimdhalilisha Rais Uhuru Kenyatta.
Ikizingatiwa kuwa Kenya imekuwa ikishirikiana na ICC, lilikuwa wazo la busara kwa rais kuhudhuria kikao cha kutathmini kesi dhidi. Hatua hiyo ni hakikisho tosha kwamba kuna ushirikiano unaotakiwa katika mahakama hiyo.
Ni kweli kuwa kiongozi wa mashtaka Fatou Bensouda alisema kuwa amekosa ushahidi kufuatia ulaghai ulioibuka kutoka kwa mashahidi aliokuwa nao kuhusu kesi inayomkabili Uhuru Kenyatta lakini haimaanishi kuwa tuna sababu tosha za kujitoa kwenye mkataba wa Roma.
Ijapokuwa kumekuwa na malalamishi kuhusu ICC, nina uhakika kuwa kesi zinazowakabili jijini Hague zitatatuliwa iwapo tutampa kiongozi wa mashtaka wakati tosha wa kuzishughulikia. Kwa wengi suala la rais kuhudhuria kongamano lenyewe lilionyesha aibu lakini wanaokumbuka alivyosema alielekea huko kama raia na si kama rais.
Viongozi waache upofu UFUGAJI wa wanyama umekuwepo tangu jadi. Leo hii binadamu ndio wanaofugwa ndani ya vyama vya kisiasa.
Vyama vya kisiasa vimewatia Kamba shingoni waliowania nyadhifa za kisiasa.
Ama kweli wamo katika gereza la kisiasa na pindi wanapojaribu kujinasua wanalemazwa kwa kutishiwa kupokonywa nyadhifa zao za kisiasa. 
BENSON WAWERU Chuo Kikuu cha Chuka Aghalabu viongozi wanasaliti wananchi kimaendeleo, kwa kuwa vibarakala wa vinara wanaoendeleza siasa duni.
Minyororo ya vyama vya kisiasa yafaa kutupiliwa mbali na viongozi wawe huru kimawazo KELVIN KIHARA MKU-Thika Mbona Rais asije Kisumu? KUAHIRISAHWA kwa ziara ya Rais Uhuru Kenyatta kwa mara ya pili katika kaunti ya Kisumu kumeibua kadha.
Japo hakuna anayejua chanzo wala fasili kuhusiana na kutotimia kwa ziara yenyewe, viongozi wa kaunti hii wametofautiana kuhusu kushirikishwa ama kutoshirikishwa kwa kinara wa Cord Raila Odinga ambaye ana ufuasi mkubwa eneo hili.
Mbunge wa Nyando Fred Outa ambaye amesemekana kuwa kikwazo katika ufanisi wa ziara ya rais amejitokeza kimasomaso kupinga madai hayo na akasisitiza rais yu huru kutua jiji hili la Ziwa Victoria.
Raila Odinga naye amenukuliwa akisema rais hahitaji idhini wala baraka zake kuzuru ngome yake ya kisiasa. 
CECIL ODONGO Kisumu Umoja wa Luhyia u wapi? NDOTO za katibu mkuu wa muungano wa vyama vya wafanyakazi (COTU) Francis Atwoli za kutaka kuwaunganisha viongozi wote wa jamii ya Waluyha ni nzuri lakini huenda ikageuka jinamizi.
Kuna sababu chungu nzima ambazo ndizo pingamizi kwa muungano huo.
Kila kiongozi katika jamii hii anataka awe kiongozi na hilo haliwezekani. Viongozi hawa hawaaminiani ndiposa hawasikilizani.
LENNOX WANJALA Chuo kikuu cha Masinde Muliro.
busara Wetang'ula hakukosewa LANIKOROGA maini Moses Wetang'ula kudai kuwa wafanyakazi wa KQ walimdhalilisha kwa kumwamrisha aonyeshe kitambulisho alipokuwa akisafiri kwenda Mombasa.
Kila mtu anayesafiri nje na humu nchini sharti aonyeshe stakabadhi zake ikiwemo kitambulisho au pasipoti.
Wengi husema ukienda Roma ishi kama waroma.
Ninalolimaanisha ni kuwa Wetang'ula alihitaji kufuata masharti na sheria ambazo zinahitaji kufuatwa na kila mmoja anayesafiri.
Wetang'ula hana sababu tosha ya kulalamika kwani alikiuka sheria ya Shirika ya Kenya Airways.
BENSON WAWERU Chuka Usalama umezorota mno NI siku chache zimepita tangu gari la polisi lililokuwa likisafirisha mtihani wa kitaifa lilichomwa eneo la Kapedo.
Kisa hiki kiliwatia watahiniwa kiwewe hivyo basi kuwahini utulivu katika mtihani wao.
Hata siku nyingi hazijapita, watu watatu wameuawa katika sehemu ya Baringo na wezi wa mifugo kimetukia.
Visa hivi vimewatia watahiniwa kiwewe kwani wanahofia maisha yao. Serikali lazima iwape wakazi wa maeneo haya usalama wa kutosha.
Watahiniwa hawa ni Wakenya na wanafaa kupewa usalama wafanye mitihani kwa utulivu.
Serikali ikilimatia kuwapa ulinzi watafeli na kukosa ufanisi maishani.
EDWARD EKADELI LOKIDOR Nairobi


