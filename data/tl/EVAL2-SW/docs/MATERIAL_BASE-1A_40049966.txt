
'Tayson' jela miaka 30 wizi wa simu

Imeandikwa na Francisca Emmanuel

Imechapishwa: 11 Oktoba 2016

MAHAKAMA ya Wilaya ya Ilala mkoani Dar es Salaam imemhukumu Stephano Focus maarufu Tayson, kutumikia kifungo cha miaka 30 jela baada ya kukiri kosa la unyangâ€™anyi wa kutumia silaha. 

Hukumu hiyo ilitolewa jana na Hakimu Mkazi, Adelf Sachore wakati shauri hilo lilipopelekwa kwa kutajwa, baada ya mshtakiwa huyo kupandishwa kizimbani aliomba kukumbushwa shitaka lake.
Tayson baada ya kukumbushwa shauri hilo alikiri kutenda kosa hilo wakati siku ya kwanza aliposomewa shitaka lake alikana na kurudishwa rumande.
Kwa mujibu wa hati ya mashitaka mshtakiwa alitenda kosa hilo Septemba 4, mwaka huu eneo la Jangwani, wilayani Ilala.
Ilidaiwa mshtakiwa aliiba simu aina tofauti za thamani ya Sh milioni 4.2, mali ya Tosha Sudi ambapo kabla na baada ya wizi huo alimtishia mlalamikaji na panga ili kujipatia simu hizo.


