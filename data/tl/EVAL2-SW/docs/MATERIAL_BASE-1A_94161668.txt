
Mhandisi Mtigumwe ataja vipaumbele vyake Singida
Mkuu mpya wa mkoa wa Singida, Mhandisi Mathew Mtigumwe,leo amekabidhiwa rasmi ofisi na kutangaza vipaumbele vyake atakavyoanza navyo Jumatatu Machi, 21 mwaka huu.
Ametaja vipaumbele hivyo kuwa ni maendeleo ya wananchi katika sekta mbalimnbali ikiwemo ya elimu na afya pia ataelekeza nguvu zake kutambua kero mbalimbali zinazowakabili wananchi na kuzitafutia ufumbuzi wa kudumu kwa wakati.
Mhandisi Mtigumwe alisema hayo leo wakati akitambulishwa mbele ya kamati ya ulinzi na usalama ya mkoa muda mfupi baada ya kukabidhiwa rasmi ofisi na mtangulizi wake Dk.Parseko Vicent Kone.
Kuhusu maendeleo ya wananchi,alisema atashirikiana kwa karibu na viongozi wa ngazi mbalimbali pamoja na wananchi,kwa lengo la kuupaisha zaidi mkoa kimaendeleo.
â€œMadhara ya kukaa ofisini na kusubiri uletewe taarifa nayafahamuâ€¦.madhara hayo ni pamoja na kuletewa taarifa ambazo zimepikwa na mbaya zaidi, hazitaji kero za wananchi,â€ alisema na kuongeza
â€œUbaya wa taarifa hizo ni kwamba akija kiongozi wa ngazi ya kitaifa, mkuu wa mkoa unakuja kuumbuliwa na wananchi wanapompokea kiongozi wa kitaifa kwa mabango yanayoainisha kero zao, huku mkuu wa mkoa huzijuiâ€. 
Akifafanua,alisema atahakikisha anazitambua kero za wananchi kuanzia ngazi za chini na kuzitafutia majawabu mapema iwezekanavyo.
Kwa upande wake mkuu wa mkoa mstaafu, Dk.Kone alisema amefarijika kufanya kazi za utumishi wa umma kwa kipindi cha miaka 46 bila kupewa barua yoyote ya onyo zaidi amepewa hadi tuzo kwa kuwa mfanyakazi bora.
â€œKesho asubuhi naondoka mkoani Singida baada ya kuwatumikia wananchi kwa kipindi cha miaka tisa bila doa. Ninayo furaha isiyo na kifani kurejee nyumbani kwangu kwenda kuchunga ngâ€™ombe au mifugo yangu.Nimemisi sana mifugo yangu sasa nakwenda kuichunga na pia kulima mashamba yangu,â€ alisema huku akitabasamu. 
Na Nathaniel Limu, Singida


