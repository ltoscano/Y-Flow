
Shirika la Reli laanza kubuni kanuni mpya za operesheni
SHIRIKA la Reli nchini (KR) limeanza kuchunguza na kubuni kanuni mpya za usalama katika operesheni za reli kufuatia tukio la Jumatano ambapo breki za gari moshi zilikataa kufanya kazi na kuliacha gari hilo kwenda bila nahodha kilomita kadhaa kutoka kituo cha huduma za reli Jijini Nairobi. 
Ingawa tukio hilo halikusababisha maafa yoyote baada ya gari hilo kujisimamisha eneo la Mwiki, lilitilia shaka usalama wa wasafiri kwa njia ya reli nchini.
Katika tangazo kwa vyombo vya habari, Meneja Mkurugenzi wa KR Atanas Maina alisema shughuli ya kukagua sheria na kuunda sheria mpya kusimamia operesheni za reli kuepuka visa kama hicho itakamilika katika muda wa siku 90.
"KR inashukuru sana umma kwa kuonekana kufadhaishwa na hali ya usalama wao wakati wa kutumia huduma za reli hasa kutokana na kisa cha Jumatano Februari 10, 2016," alisema katika tangazo hilo. Na Bernardine Mutanu


