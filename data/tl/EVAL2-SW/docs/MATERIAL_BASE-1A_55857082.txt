
Badala ya viongozi wetu kulaumiana, waungane kwa manufaa ya taifa hili

NINA majonzi ninapowaza yale yaliyofanyika kule Lamu.
Si mara ya kwanza ugaidi wa haina hii kushuhudiwa nchini.
Kumekuwa na msururu wa matukio kama haya kisa na maana ni kuwa viongozi wetu hawataki kuelewana na kubadilisha mawazo ya ni vipi nchi yetu itakuwa salama.
Badala ya kukosoana na kukashifiana kila siku ni heri waweke tofauti zao za kisiasa kando na watafute suluhu la kutosha.
Siasa hazitasaidia na wananchi wa kawaida watazidi kuumia. Nchi hii ina changamoto nyingi zinazohitaji kutatuliwa kwa dharura.
Hali ya kiuchumi ni mbaya, usalama ndio hiyo umedorora, ukabila umekithiri mbali na uozo mwingi katika jamii.
Serikali inafaa kuchukua hatua madhubuti kuhusiana na uvamizi wa mara kwa mara.
Kama wale wamepewa jukumu la kuhakikisha Kenya yetu ni salama wameshindwa basi watolewe na wengine wachukue mahala pao.
Mikutano na miungano yote inafaa ishungulikie masuala kama haya wala si masuala ya vile muungano utaendeshwa.


