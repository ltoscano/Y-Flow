
Mapigano ya kimbari Kaskazini mwa Kenya ni doa kubwa kwa uraia wetu
MONG'ARE LUDIAH Nairobi.
SIO siri kwamba mapigano Kaskazini mwa nchi yanaendelea kuzidi kila kuchao huku viongozi wakitajwa kama wafadhili wakuu.
Si mara moja hawa viongozi wamekutana, kula na kunywa pamoja na kuahidi kwamba watafanya kila juhudi kuhakikisha usalama na amani katika eneo hilo, ila tu mapigano kutibuka siku chache baadaye.
Miaka michache iliyopita, raia wa jamii ya Wakisii, Waluo na Maasai walikuwa wakizozana kila mara na watu wengi kupoteza maisha yao wenyeji wasijue pa kutolekea.
Amani ndio nguzo kuu ya taifa na inachangia kwa kuwavutia watalii na wawekezaji nchini na kuisaidia nchi kuendelea. 
Ni ombi langu kuu kwamba Rais wa sasa, Uhuru Kenyatta, angefuata nyayo na kutafuta ushauri, mbinu na njia za kukomesha mapigano hayo kwa rais wastaafu ili wananchi wa eneo hilo wawe na utulivu na kujihisi kama wakenya katika nchi yao.


