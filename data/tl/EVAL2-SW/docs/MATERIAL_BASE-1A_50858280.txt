Sijakosana na Conte – Fabregas

September 18, 2016

Chelsea, Uingereza
KIUNGO wa kati wa Chelsea, Cesc Fabregas, amepinga madai kwamba alikosana na meneja wa klabu hiyo, Antonio Conte.
Meneja huyo aliripotiwa kumtaka mchezaji huyo wa miaka 29, kuondoka kabla ya kukamilika kwa siku ya mwisho
ya uhamisho.
Hata hivyo, Fabregas amechapisha katika mitandao ya kijamii akisema kuwa wawili hao wana uhusiano mzuri na
kwamba ataendelea kuichezea Chelsea.
“Mbali na ilivyoandikwa, mkufunzi Conte hajawahi kuniambia kwamba niondoke “,aliandika Fabregas.”Aliniambia kwamba
ananitegemea na mimi namtegemea.Nitaendelea kuichezea klabu hii hadi mwisho na iwapo nitahitajika nitajitolea”.


