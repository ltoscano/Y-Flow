
Tatizo letu tunachagua viongozi kwa ushabiki
Nimeamua kuandika haya machache kwa sisi tunaosema tunaumizwa na klabu zetu za Simba na Yanga. Tumekuwa watu wazuri sana kwa kushabikia hizi timu, lakini tunasahau viongozi ambao tunadhani watasaidia kuleta maendeleo katika klabu.
Tumekuwa mashabiki wazuri mno katika hili, tumekuwa mashabiki wazuri kwa mtu ambaye hana utaalamu wa mpira, lakini tunachotaka ni kupokea senti na kupiga kura.
Utasikia tu, akitaka kura yangu anipe changu, sasa unajiuliza, hivi kweli hawa wanataka kuona maendeleo au mgombea kawapa kula?
Inashangaza sana hawa wanaojiita wanachama kesho na keshokutwa, wanaanzisha zengwe kuwa kiongozi haleti maendeleo, ataletaje maendeleo wakati umemchagua mtu sio?
Wakati wa kufanya uamuzi mzito, lazima wahusika wakatafakari kuliko kuamua kuchagua kwa ushabiki na matokeo yake wahusika wanaonekana bomu.
Simba na Yanga ni klabu kubwa, zinatakiwa uwekezaji kama wa Azam, lakini kila siku wanaingia viongozi kwa ahadi za uwekezaji, lakini wapi, hamna kitu.
Jamal Mnyate `Kauzu' 


