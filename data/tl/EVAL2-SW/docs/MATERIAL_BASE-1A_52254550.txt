
Jumatatu, 11 Julai 2016

MRADI WA UFUGAJI BORA WA KUKU WA KIENYEJI/ASILI

UTANGULIZI
Kuku wa kienyeji ni mojawapo ya ufugaji ambao kuku wakitumika vizuri katika maradi wanaweza kuongeza mapato ya mfugaji,na pia ni mradi ambao huwasaidia na kuwakomboa watu wengi kuliko miradi mikubwa kama ufugaji wa ng"ombe au Nguruwe ambayo hunufaisha watu wachache katika jamii.Mradi wa kuku wa asili ukitumika vizuri unaweza kuikomboa jamii kwa kuboresha maisha ya mfugaji kwa kupunguza umaskini. www.kilimofaida.blogspot.com

CHANZO CHA MTAJI www.kilimofaida.blogspot.com

Ufugaji wa kuku wa asili huitaji mtaji mdogo katika uanzishaji wake,na kwa Tanzania karibu kila kaya inaweza kuumudu kwani kwa wastani wa sasa karibu kila kaya ina kuku 10 na wengine wanao kuku wengi zaidi ya 20.Pia umilikaji wake ni rahisi na haujali umri,jinsia,hali ya kiafya wala hali ya uchumi.Pia kazi yake ni ndogo ukilinganisha na shughuli nyingine za kilimo na ufugaji na pia hufanyika hapo hapo nyumbani na haimzuii mfugaji wa kuku kufanya shughuli nyingine za kimaendeleo.Pia kwa wasio na kuku wanaweza kujinyima na kununua makoo au vifaranga wachache na kuanza kufuga.

GHARAMA ZA UENDESHAJI
Ni rahisi kuanzisha ufugaji wake na gharama pia ni ndogo-hauhitaji mkopo na hata kama banda halipo,bado ufugaji utaweza kuanza.
Gharama za uendeshaji ni ndogo sana mfano chanjo.
Hutumia mabaki ya chakula ambayo yasingetumika wasingekuwepo kuku.Mfano :makombo ,ukoko,mahindi/mpunga ulioharibika,mashudu ya alizeti,pumba na mabaki ya mboga za majani.
Pia kutokana na kuku wa kienyeji kujitafutia chakula kama ni ufugaji huria mfugaji huweza kumudu suala la chakula kwani atahitajika awaongezee kidogo sana.
FAIDA YA UFUGAJI KUKU WA ASILI
-Anauzika au kutumika kirahisi-soko lake ni zuri na liko wazi mfano jogoo kuanzia Tshs.15000 hadi 25000,Koo/tetea 7000 hadi 15000 na uuzaji wa mayai yake huwa kuanzia Tshs 400 hadi 500
-anahitajika katika shughulu nyingi za kijamii.
CHANGAMOTO ZA UFUGAJI KUKU/KINACHOKWAMISHA UFUGAJI WA KUKU WA ASILI www.kilimofaida.blogspot.com
i.Ukosefu wa habari kuhusu umuhimu wa kufuga kuku wa asili.
ii..Kuenea kwa magonjwa kama vile mdondo/kideri (newcastle disease) ambao kila mwaka huua kuku wa asili zaidi ya asilimia 50 ya kuku kila mwaka.
iii...Utunzaji hafifu/kukosa elimu ya ufugaji bora juu ya ulishaji,kutibu na kuzuia magonjwa na pia hakuna utunzaji na utoaji takwimu sahihi hasa ya vifo vya vifaranga ambavyo havihesabiki kama ni hasara au ni tatizo.

MIKAKATI YA KUBORESHA KUKU WA ASILI
Hili lifanyike kwa kuzuia kwa kuwapa kuku chanzo za mdondo/newcastle disease,itakuwa bora zaidi kama kuku wote watapewa chanjo kwa pamoja(mass vaccination).Pia kuku wapewe chanjo za magonjwa mengine yanayojitokeza katika eneo husika mfano ndui ya kuku,gumboro n.k
Wafugaji wapewe elimu ya ufugaji bora wa kuku wa asili,mfano uchaguaji na utunzaji wa kuku wazazi ,ujengaji mabanda bora ya kuku,utunzaji bora wa mayai na ulishaji bora wa kuku n.k.

MFANO WA UZALISHAJI WA MRADI WA KUKU UKITUMIA USHAURI WA KITAALAM KWA KUANZA NA MTAJI WA KUKU 10.

IDADI YA KUKU 11
Hii inamaanisha kuku kumi tetea wanahitaji wastani wa jogoo mmoja, hivyo kwa kuku kumi utahitajika uwe na kumi na moja.
-BANDA_Utahitajika ujenge banda la kuhifadhi kuku au utaanza kwa kuwahifadhi ndani kama mtaji wako ni mdogo,Kama utajenga banda Uanzie la mita za mraba ishirini kwani baada ya muda mfupi idadi ya kuku itaanza kuwa kubwa na watahitaji nafasi zaidi.
-CHAKULA_Kuku wa kienyeji kama watakuwa huria na nusu huria watatumia chakula kidogo sana,kama watakuwa huria watahitaji chakula karibu wanapolalia mayai na unapo waandaa kutaga na pia vifaranga huitaji chakula cha kutosha ili wakue haraka.Chakula chao unaweza kuwapa kama ilivyoandikwa hapo juu,pia unaweza kuwatengenezea na kuwanunulia vyakula vya ziada kama unaweza kumudu gharama.
-CHANJO NA MADAWA YA MAGONJWA MBALIMBALI_Chanja kuku wako kama eneo hilo hushambuliwa na magonjwa ya kuku mara kwa mara.Kideri/mdondo ni adui mkubwa wa kuku wote na viroboto na utitiri ni adui mkubwa wa vifaranga.
MAPATO NA THAMANI YA KUKU KWA MWAKA www.kilimofaida.blogspot.com

IDADI YA KUKU TETEA=10
KUTOTOA KWA MWAKA MARA=5
VIFARANGA WANAOACHISHWA=8
JUMLA YA VIFARANGA KWA MWAKA(8 x 5 x 10)=400
Hivyo januari hadi Desemba utakuwa na vifaranga 400 ambavyo ndani yake utakuwa na kuku waliokuwa wakubwa na kama umewatunza vizuri watakuwa wameshaanza kutaga.
JUMLA YA KUKU UTAKAOKUWA NAO KWA MWAKA=411 na zaidi kama utakuwa umechagua mbegu nzuri ya kuku wazazi.

MAPATO YAKO KWA MWAKA YATAKUWA

Kuku 400 x tshs 8000*= 3,200,000/=
Hivyo ili upate faida ukianza na kuku wachache juwa haitopatika faida kubwa.Hivyo utatakiwa kuongeza kwa kutouza vifaranga wote uliopata utatakiwa kati ya hao 400 uache baadhi kwa ajili ya uongeza mtaji mfano acha kuku 170 ikimaanisha Matetea wazazi 150 na Majogoo 20. Kuku wengine Wasubiri wakue na uwauze kwa ajili ya kuboreshea na kuongeza ukubwa wa banda kama ni Dogo au kutumia fedha hizo kununulia chakula madawa na chanjo,, www.kilimofaida.blogspot.com
Baada ya Mwaka mmoja na nusu utakuwa na mtaji wa kuku matetea 150 ambayo yataweza kukuingizia kipato cha 8 x 5 x 150 x 8000=48,000,000/=tshs kwa mwaka

KUMBUKA -8000 ni wastani wa bei ya kuku mmoja kwa wastani wa masoko mengi hasa maeneo ya vijijini,ila maeneo mengine hata baadhi ya vijiji na miji midogo na mikubwa kuku wa kienyeji huuzwa kwa bei ya tshs 8000-15000 kwa tetea na 12000 - 25000 kwa majogoo.
Pia hakuna kazi rahisi ya kujiingizia kipato hivyo inahitajika bidii na maarifa zaidi katika ufugaji ili kufikia malengo ya vitendo kuliko malengo ya kuishia kusoma na kupanga kwenye makaratasi tuu.Mtangulize Mungu wako Hakika baada ya dhiki ni faraja.
Kwa leo ngoja tuishie hapa


