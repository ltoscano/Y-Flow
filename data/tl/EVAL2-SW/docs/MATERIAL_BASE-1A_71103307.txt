
Serikali kurejelea ununuzi wa vipakatalishi kwa wanafunzi
WYCLIFFE MUIA na ISAAC ONGIRI
SERIKALI inanuia kuanza mchakato wa kuwanunulia wanafunzi wa darasa la kwanza vipakatakilishi 983,271 chini ya mpango wa Mafunzo ya Kidijitali kuanzia Ijumaa.
Chini ya mpango huo unaoendeshwa na Wizara ya Teknolojia na Mawasiliano, vifaa hivyo vinapaswa kuwasilishwa kwa shule za umma kuanzia Julai mwaka huu.
Mpango huo uliogharimu Serikali takriban Sh17 bilioni ulikuwa umekwama mnamo 2013 kutokana na utata wa utaraibu wa kununua vipatakilishi uliohusisha kampuni ya Olive Pvt yenye makao makuu nchini India. Utata huo uliishia kortini ambapo serikali ililazimika kuanzisha mchakato huo upya.
Stakabadhi za serikali zilizoonekana na Taifa Leo zinaonyesha kuwa kufikia Juli mwaka huu vipatakilishi 294,981vya wanafunzi na vifaa 23,951 vya kidigitali vya walimu vitakuwa vimewasilishwa shuleni.
Kulingana na stakabadhi hizo, asilimia nyingine 10 ya vifaa hivyo itatolewa Septemba na Novemba. “Vifaa vitatolewa katika vipindi viwili vya bajeti kwa kutumia fedha za bajeti ya FY 2015/2016 na FY 2016/2017,”stakabadhi hizo zinanukuu. Tangazo la kandarasi ya kutengeneza vipatakilishi hizo litatolewa katika Mamlaka ya Mawasilini(ICT) mnamo Ijumaa baada ya kampuni 10 kuorodheshwa kuhusika katika mchakato huo. “Kandarasi zitatolewa mbele ya kampuni zilizotuma maombi na kuorodheshwa katika afisi za ICT ,jumba laTeleposta Towers,ghorofa ya 12 Ijumaa Januari 8,2016 saa 4 asubuhi,”
notisi ya Mkurugenzi Mkuu wa ICT Victor Kyalo, ilinukuu. 
Kinyume na tangazo la awali, kampuni zitakazo shinda kandarasi hiyo sharti zifungue kiwanda humu nchini kuhakikisha kuwa vifaa hivyo vimekarabatiwa vinavyoharibika. Kampuni za kielekroni za Haier kutoka Uchina pamoja na chuo kikuu cha Strathmore ni miongoni mwa kampuni zilizoorodheshwa.
Kampuni ya Hewlett-Packard pia imetuma maombi huku chuo kikuu cha Dedan Kimathi University kikishirikiana na kampuni za Technologia DA Educacao na Rua Capitao Alberto Mendes kung’ang’ania kandarasi hiyo.
USHIRIKIANO Chuo Kikuu cha Jomo Kenyatta kinashirikiana na kampuni ya Positivo BGH huku kile cha Moi University kikiungana na kampuni ya JP SA Counto.
Chuo Kikuu cha Nairobi kimeshirikiana na kile cha Huawei, huku cha Kenyatta kikiungana na chuo cha Guangzhou.
Masharti makali yamewekwa kuhakikisha sheria zimefuatwa na vifaa vya kudumu vimepatikana. Kanda na vipatakilishi, kandarasi hizo zinahusisha utoaji wa mitambo ya mawimbi ya intaneti (DCSWR)
na vifaa vya kidigitali vya kutumiwa na wanafunzi walemavu (SNELDD).
Kampuni zinazong’ang’ania tenda hizo zinahitaji kudhihirisha faida ya Sh1 bilioni kila mwaka katika kipindi cha miaka mitatu iliyopita.


