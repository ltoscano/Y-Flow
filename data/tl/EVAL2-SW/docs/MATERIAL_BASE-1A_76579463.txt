Samia aongoza kampeni ya upandaji miti

Imeandikwa na Francisca Emmanuel

Imechapishwa: 01 Oktoba 2016

MAKAMU wa Rais, Samia Hassan Suluhu leo ataongoza wakazi wa Jiji la Dar es Salaam kwenye uzinduzi wa kampeni ya upandaji miti itakayoanza saa 12:30 asubuhi katika Uwanja wa zamani wa Ndege wa Kimataifa wa Julius Nyerere (JNIC) Terminal I. 

Sambamba na upandaji miti, Samia atakagua miundombinu ya maji iliyojengwa kuhakikisha kwamba miti itakayopandwa inaota na kukua vizuri.
Akizungumza na waandishi wa habari jana, Mkuu wa Mkoa huo, Paul Makonda alisema maandalizi ya upandaji miti yamekamilika na kwamba wapo tayari kumpokea Makamu huyo wa Rais. 
Alisema kuwa uzinduzi wa kampeni ya ‘Mti Wangu’ itafanyika kuanzia Uwanja wa JNIC Terminal I kwa Wilaya ya Ilala, na baadaye Wilaya ya Temeke ambapo miti itapandwa barabara ya Kilwa, barabara ya Uhuru hadi maeneo ya Gymkhana na Kinondoni.


