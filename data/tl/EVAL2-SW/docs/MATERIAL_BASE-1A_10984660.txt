
Guardiola awafungia kazi nyota wawili
Munich, Ujerumani. Licha ya kutokuwa klabuni Manchester City, kocha Pep Guardiola ameelekeza mawazo yake kwa baadhi ya wachezaji ambao atatua nao England msimu ujao.
Kocha huyo raia wa Hispania ambaye bado ana matumaini ya kuiaga Bayern Munich kwa mafanikio na kuiacha na taji la Ligi ya Mabingwa Ulaya alieleza kuwa ndoto yake ni kuisuka upya Manchester City.
Guardiola alieleza kuwa akitua Manchester City atakuja na baadhi ya wachezaji ambao aliwataja kuwa ni pamoja na kiungo wa Real Madrid, Toni Kroos.
Wengine ni kiungo Ilkay Gundogan kutoka Borussia Dortmund na beki wa Everton, John Stones, pia kipa wa Barcelona, Marc-Andre ter Stegen. Stones amekuwa pia akitakiwa kwa udi na uvumba na klabu ya Chelsea, ambayo ofa yake ilikataliwa msimu uliopita. 


