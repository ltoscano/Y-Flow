
Viwanda vinawezekana kama tutajipanga
Mhariri Naona baadhi ya viongozi wetu mnakata tamaa mapema kuwa Tanzania haiwezi kuwa nchi ya maendeleo ya viwanda.
Mimi nasema inawezekana tena sana, jikumbushe Mwalimu Nyerere aliwezaje mpaka nchi hii ikawa na viwanda vingi tu ambavyo vilikuwa vikichangia uchumi wa taifa letu kwa kiasi kikubwa hasa kabla ya vita na Idd Amin?
Tena kipindi hicho Dola ya Marekani ilikuwa sawa na Sh5 ya Tanzania, maana yake ni kuwa fedha yetu ilikuwa na thamani kubwa kwa sababu tulikuwa tukiuza bidhaa nyingi nje ya nchi.
Viwanda vyetu vilianza kuhujumiwa na sisi wenyewe Wa tanzania kwa udokozi na kuharibu kwa makusudi baadhi ya viwanda hivyo.
Kwa mfano, viwanda vya Kiltex, Mwatex, Urafiki, Hosco, Bora na vinginevyo. Wapo watu walikuwa viongozi wakati wa kipindi cha Nyerere watafutwe waulizwe kuhusu uongozi wa viwanda hivyo.
Lakini, viwanda ni mpango wa kujitoa mhanga, hivyo viongozi wetu wana wajibu wa kuhakikisha inawezekana hata kwa kwenda nchi kama China, Urusi, India, Indonesia, Brazil kujifunza kuona wamewezaje kufanikiwa? 
Msomaji


