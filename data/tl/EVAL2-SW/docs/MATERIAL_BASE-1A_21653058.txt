Unataka Urais? Tupe mkakati mapambano dhidi ya ufisadi
Jul 17, 2014

SIJALI kama atakuwa kijana ama u mzee, muislamu ama mkristu, wa kutoka Tanzania Bara ama Visiwani, tajiri ama masikini, UKAWA au CCM, ‘handsome boy’ kama Kikwete ama sura mbaya kama ya Jangala.

Kwangu, sifa hizo hazitoshi na wala si muhimu katika kutafuta rais anayefaa mwakani.

Pamoja na mshaharawangumdogo, uduni wa huduma za msingi za kijami na uduni wamiundombinu, lakini bado msiniahidi chochote katika hayo.

Badalayake, nahitaji kusikiaahadimoja tu.Nayo ni ahadi ya utayari wa kupambana na ufisadi.

Si kwamba sitaki kujengewa barabara, au sitaki maboresho ya huduma za msingi bali ni kwa sababu naamini tukiweza kufuta ufisadi, lazima neema itaishukiaTanzania katika maeneo mengine yote, afya, elimu, miundombinu nk.

Ufisadi ninaouzungumzia ni katika maana yake pana ikijumuisha wizi wa mapato ya serikali kwa walioaminiwa kuyakusanya, matumizi mabaya ya mali ya umma, uteuzi kwa kigezo cha kujuana, matumizi mabaya ya madaraka ili kujinufaisha na kadhalika.

Aidha ufisadi ninaozungumzia hapani ufisadi katika mihimili yote ya dola ikiwemo mahakama, bunge, na katika ngazi mbalimbali za serikali, ikiwemouunazamitaa, na sekta mbalimbaliza serikali ikiwemo afya na elimu.

Imani yangu kuwa ufisadi ni tatizo kuu, la msingi na chanzo cha matatizo mengine ni kubwa kiasi kwamba natangaza kuwa mgombea atakayefanya mapambanodhidi ya ufisadi kuwa kipaumbele nitamuunga mkono sio tu kwa kumpigia kura, bali hata kumfanyia kampeni.

Lakini,sitaridhika tuna ahadi za juujuu bali nataka kusikia maelezo yaliyoshiba kuonyesha kuwa mgombea analielewa tatizo la ufisadi vema.

Kuna nukta tano muhimu za ahadi za mapambano dhidi ya ufisadi ninazotamani kuzikia ili nishawishike kwenda kupiga kura.

Katika nukta ya kwanza, mgombea akubali kuwa ufisadi ni tatizo kubwa kuliko yote yanayoikabili nchi yetu na kwamba tatizo hilo la ufisadi ndio chanzo cha umaskini, maradhi na ujinga, maadui wakuu walioanishwa miongo kadhaa iliyopita kipindi cha uongozi waMwalimu Julius Nyerere.

Kwa kukubali huku kuwa ufisadi ni tatizo kubwa mgombea atakuwa amekiri uwepo wa tatizo, jambo ambalo ni hatua sahihi ya katika kuelekea kukabiliana na tatizo hilo.

Nukta ya pili, ni kukiri kuwa uongozi utakaomaliza muda wake hapo mwakani, uongozi wa Rais Jakaya Mrisho Kikwete umeshindwa kabisa kupambana na ufisadi na huenda hata umechangia kwa kiasi kikubwa katika kuongezeka kwa tatizo hilo.

Katika awamu zote za uongozi, kashfa nyingi za ufisadi huibuliwa. Kama ilivyokuwa hukonyuma, chini ya uongozi wa Rais Jakaya Kikwete kashfa kadhaa za ufisadi ziliibuliwa. Baadhi ya tuhuma hizo za ufisadi zilitoka katika kipindi cha Rais mstaafu wa awamu ya tatu, Benjamin William Mkapa na baadhi mpya.

Hata hivyo, tatizo si kuwepo kwa kashfa hizo, bali ni namna ambavyo uongozi wa nchi umekuwa ukizishughulikia. Mara nyingi hatua muafaka hazikuchukuliwa na pale zilipochukuliwa hazikuwa kali za kutosha ama zilichukuliwa kinyondenyonde.

Ni muhimu kwa kiongozi ajaye kukiri kuwa uongozi huu ulishindwa ili aamshe matumaini mapya miongoni mwa wananchi na hakutakuwa na hadithi ya ‘kuendelezajuhudi’ za awamu iliyopita, juhudi ambazo hazikuwapo.

Baada kukiri uwepo wa tatizo na kuwa Rais aliyepita alishindwa, nukta ya tatu Rais mtarajiwa atie nia akidhamiria na kuliahidi taifa kuwa akishinda ataanzisha mapambano ya kudumu dhidi ya ufisadi na kwamba mapambano hayo ni kipaumbele namba moja cha uongozi wake.

Katika nukta ya nne ya mapambano dhidi ya ufisadi nategemea rais ajaye atambue na kukiri kuwa katika mapambano dhidi ya ufisadi, itambidi achukue maamuzi magumu ambayo hayatafurahikiwa na baadhi ya watu ikiwemo matajiri, wanasiasa na marafiki zake, na kwamba hali hiyo ikitokea atakuwa tayari kuchukiwa.

Mtazamo huu katika mapambano ya ufisadi ni muhimu kwa sababu mapambano thabiti na ya dhati dhidi ya ufisadi Tanzania ni sawa na matibabu ya saratani; ambapo wakati fulani kiungo kimoja kinaweza kulazimika kukatwa ili kusalimisha mwili.

Nukta nne nilizotangulia kuzitaja ikiwemo kukiri tatizo, kutambua kuwa waliokutangulia wameshindwa na hivyo basi kudhamiria kupambana na tatizo hilo huku ukijua mapambano hayo ni vita…pekee haitoshi. Unahitaji mikakati ambayo ndio nukta ya tano na ya mwisho.

Katika nukta ya tano ya mikakati ya mapambano dhidi ya ufisadi utaalamu unahitajika. Huenda baadhi ya sheria zikahitajika kubadilishwa, kadhalika taratibu mbalimbali katika sehemu za utoaji wa huduma. Kadhalika, baadhi ya taasisi huenda zikahitajika kufanyiwa mabadiliko makubwa. 

Huu ndio mtazamo wangu kuhusu ufisadi. Ni adui namba moja wa maendeleo.


