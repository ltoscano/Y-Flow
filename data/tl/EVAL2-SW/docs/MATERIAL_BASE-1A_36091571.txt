Vinywaji chapa bora vyatangazwa

Imeandikwa na Mwandishi Wetu

Imechapishwa: 09 Oktoba 2016

MASHINDANO ya kuhamasisha Wa tanzania kutumia bidhaa za ndani yametangaza chapa ya vinywaji vya bia ya Kilimanjaro, Konyagi na Dodoma Wine zinazozalishwa na viwanda vya TBL Group, kuwa chapa bora. 

Mashindano hayo yaliyofanyika mwishoni wa wiki, yaliandaliwa na Taasisi ya Sekta Binafsi Tanzania (TPSF) kwa kushirikiana na Shirika la Viwango Tanzania (TBS) ambapo chapa 50 zimepata tuzo ya ubora. Hafla hiyo ilifanyika jijini Dar es Salaam na mgeni rasmi alikuwa Makamu wa Rais, Samia Suluhu Hassan.
Akihojiwa na waandishi wa habari baada ya hafla hiyo, Mkurugenzi Mtendaji wa TBL Group, Roberto Jarrin, alisema kampuni inajivunia kwa chapa zake tatu kushinda na kuwa miongoni mwa chapa bora 50 na kutunukiwa tuzo za ubora.


