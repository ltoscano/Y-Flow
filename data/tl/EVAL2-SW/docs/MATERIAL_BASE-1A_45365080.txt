
Lissu atakiwa kuwasilisha ushahidi wa ugonjwa wake

September 22, 2016

MAHAKAMA ya Hakimu Mkazi Kisutu, Dar es Salaam, imeagiza wadhamini wa mshtakiwa wa wa nne katika kesi ya uchochezi ambaye ni Mbunge wa Singida Mashariki, Tundu Lissu, kuhakikisha anafika mahakamani hapo Oktoba 4 mwaka huu akiwa na vielelezo vya kuthibitishia mahakama kuwa alikwenda nchini Ujerumani kwa ajili ya matibabu.
Amri hiyo ilitolewa Dar es Salaam jana na Hakimu Mkazi wa Mahakama ya Kisutu, Thomas Simba, baada ya wadhamini wake, Ibrahim Hemed na Robert Katula, kuieleza mahakama hiyo kwamba Lissu, hakufika mahakamani juzi kutokana na kuwa nje ya nchi kwa matibabu. 
Baada ya Lissu kushindwa kutokea mahakamani juzi hakimu alimtaka afike mahakamani jana ili aeleze ni kwa nini asifutiwe dhamana. Hakumu alisema mshtakiwa huyo anatakiwa kuhudhuria mahakamani kila shauri lake linapotajwa na anaposhindwa kufika ni jukumu la wadhamini wake kufika mahakamani na kuiambia mahakama sababu ya mshtakiwa huyo kutokufika.
Mbali na Lissu, washtakiwa wengine katika kesi hiyo ni wahariri wa gazeti la Mawio, Simon Mkina, Jabir Idrissa pamoja na mchapishaji wa Kampuni ya Jamana, Ismail Mehboob.
“Leo nawapa onyo la mwisho siku nyingine mshtakiwa asipokuja na nyinyi msipoonekana mtafutiwa dhamana yenu kwa kuwa mliingia mkataba na Serikali kwa kukubali kumdhamini Tundu Lissu, hivyo lazima muwe mnamfuatilia kuhakikisha anafika mahakamani na asipofika mje mtoe taarifa,” alisema Hakimu Simba.
Alisema ametoa onyo hilo baada ya Lisu licha ya kufahamu kuwa ana kesi mahakamani, Septemba 19, mwaka huu ambapo alionekana mahakamani hapo, lakini wakati wa shauri lake lilipoanza kutajwa hakuonekana mahakamani hapo na hata shauri hilo lilipoahirishwa hadi Septemba 20, mshtakiwa huyo pia hakuja mahakamani na hakukuwa na taarifa zozote kutoka kwa wadhamini
Septemba 19, wakili wa Lissu, Peter Kibatala aliiambia Mahakama kuwa mshtakiwa huyo alikuwepo eneo la mahakamana, lakini hakuwa na maelezo kwa nini hakuwepo kwenye shauri lake wakati linatajwa.
Awali Mwendesha mashtaka Mwandamizi wa Serikali, Kisheny Mutalemwa, aliiomba mahakama kumzuia kusafiri mshtakiwa huyo sambamba na kutakiwa kuomba kibali cha kusafiri nje ya nchi kutoka mahakamani hapo ili kuepusha mkanganyiko uliotokea, ambao umesababisha kesi kutoendelea kutajwa kufuatia mshtakiwa huyo kutokuwepo mahakamani hapo wakati washtakiwa wengine watatu walikuwepo.
Katika kesi hiyo washtakiwa hao wanadaiwa kati ya Januari 12-14 ya mwaka huu,jijini Dar es salaam Idrissa, Mkina pamoja na Lissu waliandika na kuchapisha taarifa za uchochezi zenye kichwa cha habari kisemacho ‘Machafuko yaja Zanzibar’.
Kesi hiyo imeahirisha mpaka Oktoba 4, mwaka huu itakapotajwa tena ambapo Tundu


