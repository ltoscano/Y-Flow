‘Wag idamay si Pres. Duterte — GMA camp By Aries Cano July 23, 2016 Binigyang-- diin ng kampo ni dating Pangulong Gloria Macapagal-Arroyo na ngayon ay Pampanga congresswoman na napaka-unfair at masyadong malisyoso na paghinalaang may kinalaman si Pangulong Rodrigo Duterte sa pagkakabasura ng Korte Suprema sa plunder case ng dating presidente.
“It’s unfair to President Duterte.

President Duterte is a lawyer he knows what the law is. In fact, nu’ng inalok niya kay dating Pangulong Arroyo was pardon, that’s the only thing he can offer and President Arroyo neglected the offer because bago ka ma-pardon ay kailangang aminin mo muna na may kasalanan ka,” paliwanag ni Atty. Laurence Arroyo, legal counsel ng dating Pangulo.
Si President Arroyo, aniya, ay ayaw aminin na may kasalanan ito. “Ayaw niyang gawin kahit makulong pa siya ng more months o ilang more years sa paghihintay sa desisyon ng Korte Suprema. That’s the one thing she would not do, admit to the crime she did not commit,” ayon pa kay Atty. Arroyo.
“It’s unfair to the Supreme Court and to President Duterte to even insinuate na si President Duterte ay may kinalaman diyan,” dagdag nito.
Sinabi pa nito na napaka-speculative ng mga naturang mga haka-haka.
“Tsaka medyo malicious at nakakahiya naman sa Korte Suprema. The Supreme Court is composed of 15 members, each with his or her independent mind and competence,” ayon pa sa legal counsel.



