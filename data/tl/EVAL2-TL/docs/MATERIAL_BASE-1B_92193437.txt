PAISTARAN: EB ‘Baes’, mapusok, makasarili?
By Dondon Sermino November 10, 2016 Hindi madali ang maging millennial. Madalas silang ituring na masipag at ambisyoso, ngunit mas maraming nagsasabing sila’y makasarili, tamad, mapusok – ang pinaka-spoiled na henerasyon sa kasaysayan.
Ang anim na ‘Baes’ ng Eat Bulaga ng GMA late morning show na Trops ay mga millennial. Ngunit sila rin ang magpapatunay na hindi makasarili, mapusok, at tamad ang kanilang henerasyon.
Sina Kenneth Medrano, Miggy Tolentino, Joel Palencia, Tommy Peñaflor, John Timmons, and Kim Last ang mga ‘Baes,’ na galing sa ‘That’s My Bae’ talent search ng Eat Bulaga noong 2015. Kasama nila sa Trops ang 16 -year-old na si Taki na unang sumabak sa showbiz sa GMA drama na Calle Siete.

“This has been a dream come true, but we’re not resting in our achievements just yet. Since a year ago, we’ve been wanting to do something different, we’ve been waiting to show our talents,” sabi ni Kim, ang 19-year-old na Filipino-British dancer na iniwan ang pag-aaral niya sa London para pumasok sa showbiz sa Pilipinas.
Sabi naman ni Kenneth, ang 25-year-old Bae ng Cebu, hindi sila nainip habang hinihintay nila ang kanilang big break.
“Hindi namin in-expect ito. Hindi namin deserve ito, pero may goal kami sa sarili namin na gagalingan namin at magiging idol kami ng mga kabataan.”
Swak para sa mga Baes ang Trops, na kwento ng mga kabataan at ng kanilang mga problema bilang millennial. Ito ang makabagong Bagets, pero sa panahon ng Twitter, Facebook, at Snapchat.
“Sa isang taon na ‘yun, hindi natin maiiwasan ‘yung may away.

Normal sa isang grupo ‘yun. Doon namin na-improve sa sarili namin kung paano masosolusyonan ‘yung mga problema,” sabi ng 22-year-old na si Joel, na iniwan ang kanyang trabaho bilang call center agent para matupad ang pangarap na maging artista.
Sabi ni Jon, isang 22-year-old Filipino-American: “The only competition is ourselves. So as long as we do better than yesterday, then that will bring us closer to the top. That’s all that matters.”
“Kaming mga Baes, sobrang close talaga kami, halos kapatid na kami kung magturingan. Every morning, nagshe-share kami ng Bible verses para maging positive kaming palagi at maging masigla kahit pagod na,” sabi ni Miggy, 20.

Bago pumasok sa showbiz, isang “tambay” lamang si Miggy na tumulong sa carinderia ng kanyang nanay.
Sulit ang paghihintay ng mga Baes. Pumalo mula 6.2 hanggang 6.4 percent ang ratings na nakuha ng Trops sa unang linggo nito, sapat upang magdomina sa kanyang time slot.
Mapapanood ang Trops bago mag Eat Bulaga sa GMA 7.



