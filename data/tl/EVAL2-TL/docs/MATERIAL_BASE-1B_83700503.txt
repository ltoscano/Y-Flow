GAMOT PARA SA MASBATE AT SUGAL NI TOTO LACSON

NOONG nakaraang buwan ay ipinahayag ng pamahalaan na nakatakda na umanong pakawalan ang bilyong pisong pondo para sa mga medisina na ipamamahagi ng Department Of Health (DOH) para sa malalayong lalawigan.
Kasama na sa mga probinsyang ito na itinuturing ng Palasyo na mga “liblib” na lugar, ay ang Masbate.
King-ina, parekoy, hindi liblib na lugar ang Masbate!
Katunayan, kung talagang gugustuhin nitong pamahalaang Aquino na magbigay ng anomang ayuda sa aking lalawigan ay isang oras lang sa eroplano ang magiging biyahe!
Pero dahil nga liblib ang Masbate kung ituring ng mga hinayupak kaya walang dinadalang ayudang gamot para sa aking lalawigan ang mga hijo de-puta!
Alam na alam natin, parekoy, kung gaano kasakit para sa ating mga kalalawigan na ang kapiranggot na kinikita ay kulang na kulang pambili ng mga gamot sa tuwing sila ay nagkakasakit.
Katunayan, nakasanayan na ng aking mga kababayan na kapirasong papel na sinusulatan ng “reseta” ang tanging inaayuda sa kanila sa tuwing makakapasok sa Masbate Provincial Hospital!
Dahil walang maibigay na anomang libreng medisina sa mga usang masisisi ang lokal na pamahalaan dahil nga sa kapiranggot na pondo nito na pinagkakasya sa 20 bayan at isang lungsod.
Siyempre nga naman, matapos bawasan ang ayuda para sa napakaraming mahihirap na Masbatenyo at ilang pirasong proyekto, eh, ano pa nga naman ang matitira para sa medisina?
Ibawas pa ang para sa “kukulimbatin”.
Kaya naman isa tayo, parekoy, sa sobrang natuwa noong ipinahayag ng Palasyo na sa wakas, isasama na nila ang Masbate sa listahan ng bibigyan ng mga ayudang medisina ng DOH.

Sana naman mahal na Pangulo ay hindi ito “drawing” lang!
Sana naman mahal na Pangulo ay maibigay na agad ang mga gamot na ito para sa Masbate!
Kahit samahan pa ni DILG Sec. Mar Roxas papuntang Masbate ang mga taga-DOH na bibitbit ng nasabing mga medisina ay oks lang sa amin.
Kahit pa alam naming gagamitin lang sa pamumulitika ni Mar itong pamimigay ng mga gamot ay “no probs” sa amin.
Tutal, eh, hindi naman namin siya iboboto!

HANGGANG ngayon ay patuloy pa rin ang pamamayagpag ng iligal na sugal nitong gambling lord na kaibigan ni Vice President Jojo Binay.
Katunayan, ayon sa ating tawiwit ay walang pulis na maaaring dumikit man lang sa “base” ni Lacson sa Bangkal, Makati.



