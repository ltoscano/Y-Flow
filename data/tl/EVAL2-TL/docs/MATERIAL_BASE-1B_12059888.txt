CARDS ‘DI MATIBAG SA NO. 4
Blazers ibinaon ng Stags By Elech Dawa SSeptember 9, 2016
Kumalas ang Mapua Cardinals sa third quarter para payukuin ang Emilio Aguinaldo College Generals, 82-72, kahapon sa 92nd NCAA men’s basketball tournament sa The Arena sa San Juan.
Kinapitan ng Cardinals sina Andoy Estrella at Almel Orquino sa second half para sikwatin ang 9-5 karta at manatili sa fourth spot. Sumikwat si Estrella ng 13 sa kanyang 19 points sa fourth quarter, tatlo pang Cardinals ang umiskor ng double digits para patalsikin ngayong season ang Generals (5-10).
Nagtala si Orquino ng 18 puntos, tumikada sina Darell Menina at JR Raflores ng tig-14 para sa Mapua.
“We’re showing people that we have players who can step up big when needed,” ani Cardinals coach Atoy Co.
Tumipa si EAC point guard Francis Munsayac ng 25 points.
Naging physical ang labanan sa fourth frame at nagkagirian.
Dalawang beses natawagan ng unsportsmanlike fouls ang Mapua, tig-isa kina Justin Serrano at Estrella.
Taong 2014, nagkaroon ng riot sa pagitan ng Cardinals at Generals na nauwi sa pagkaubos ng mga player dahil sa suspension na pinataw sa bawat koponan.
Samantala, nagwagi ang San Sebastian College Stags sa College of Saint Benilde Blazers, 66-57, sa pangalawang laro.
Nilista ng Stags ang 6-10 karta pero hindi na rin sila makakapasok sa semifinals pagkatapos ng 18-game elimination round.
Nabaon naman lalo sa ilalim ang Blazers !!pasan ang 0-15 card.



