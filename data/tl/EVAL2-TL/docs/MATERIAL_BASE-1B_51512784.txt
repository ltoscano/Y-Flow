PINALAWAK NG SSS ANG SOCIAL PROTECTION SA JOB ORDER AT CONTRACTUAL WORKERS

SA patuloy na kampanya para maabot ang milyon-milyong trabahador na wala pang social protection, lumagda ang Social Security System (SSS) sa key partnerships sa dalawang ahensya ng pamahalaan upang makapagbigay ng SSS coverage para sa libo-libong job order (JO) at contractual personnel bilang self-employed members.
Sinabi ni Judy Frances See, SSS Senior Vice President for Account Management, na ang SSS ay pumirma na sa kasunduan kasama ang Department of Interior and Local Government (DILG) at ang Department of Social Welfare and Development (DSWD), na may 100,000 at 12,000 na trabahador, bilang JO at contractual hires.
“Kasama ang DILG at DSWD na siyang gumawa at nanguna sa pagpapasilidad ng SSS registration at regular remittance ng kanilang ibabayad para sa mga empleyado na may JO at contractual, ang mga empleyadong ito ay umasa na magkaroon ng advantages sa pagiging aktibong miyembro ng SSS tulad ng availment of benefits at loan privileges,” ipinaliwanag ni See ang mga contractual at JO worker na nagtatrabaho sa mga ahensya ng gobyerno at hindi kabilang sa mandato ng Government Service Insurance System (GSIS), na sumasakop sa mga regular na empleyado lamang sa publikong sektor.
Sa pamamagitan ng pagiging miyembro ng SSS bilang self-employed, ang mga JO at contractual worker ay magkakaroon na ng financial assistance sa nasasakupan ng SSS tulad ng maternity, sickness, disability, retirement o old age, at death.
Pumirma si SSS President and Chief Executive Officer Emilio de Quiros, Jr. sa nasasakupang kasunduan na hiwalay kasama si DILG Secretary Mar Roxas at ni DSWD Secretary Corazon Juliano-Soliman na nakapaloob sa first quarter ng taong ito. Pinaplano ng SSS na magkaroon ng katulad na pagtatambalan para sa JO at contractual personnel ng iba pang state agencies sa mga sumusunod na buwan.



