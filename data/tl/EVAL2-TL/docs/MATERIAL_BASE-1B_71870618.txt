Push Mo Toh!: Kris, titira na lang sa Hawaii?
Disappointed sa TV career...
By Glenn Regondola October 21, 2016 How true na naiinip na si Kris Aquino na hanggang ngayon ay wala pa ring nakahandang show para sa kanya at nami-miss na niya ang humarap sa telebisyon? Ang balita nga ay wala na raw mahanap na timeslot para sa kanya, lalo na at blocktimer ang APT Entertainment sa GMA 7.
Ang balita nga ay isa dapat na show on a live stream ang dapat sana’y nakatalaga rito, pero mukhang wa feel ito ni Tetay. Kaya pinagkaabalahan na lang muna nito ay ang pagpapatapos ng bahay nito para makalipat na sila at pati na iba niyang negosyo.
May balita rin na kapag hindi naging maganda ang takbo ng career nito ay may balak daw itong dalhin na lang sa Hawaii ang kanyang buong pamilya at doon na manirahan. Pero, ayon naman sa iba, mukhang imposible ito dahil paano na raw ang pinatatayong bahay nito at ba pa niyang pinagkakaabalahang negosyo. Sino ang magpapatakbo nito?
Bukod pa rito, may sabi-sabi pa rin na paano nito iiwanan ang ‘Pinas kung ang lovelife niya ay narito pa rin kahit friendzone na raw talaga ang drama nila ni Mayor Herbert Bautista.
Anyway, kilala naman sa showbiz ang pabagu-bagong desisyon ni Kris. Kaya, hangga’t ‘di pa natin ito nakikitang nag-a-alsa-balutan at nasa airport na, puro lang naman haka-haka ang lahat ng ito.
And before we know it, heto’t buhay na buhay na naman pala ito sa telebisyon at ini-entertain na naman tayong lahat. Oo nga naman, noh!



