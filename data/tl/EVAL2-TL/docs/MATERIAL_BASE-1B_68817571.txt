LADY BLAZERS UMESKAPO
By Elech Dawa November 21, 2016 Gumapang ang defending champion College of Saint Benilde matapos maunahan ng dalawang sets, binigwasan nila ang malakas manilat na Letran, 25-27, 23-25, 25-22, 25-7, 15-12 kahapon sa women’s division ng 92nd NCAA volleyball tournament sa The Arena, San Juan City.
Nagtulungan sina last year’s Finals MVP Jeanette Panaga at Ranya Musa para sa opensa ng Lady Blazers upang hablutin ang pangalawang sunod na panalo at masolo ang unahan sa team standings. Sina Panaga at Musa na parehong miyembro ng St. Benilde nang talunin nila ang San Sebastian Lady Stags sa titulo ay kumana ng tig-19 hits.
Sa unang laro ng St.

Benilde, sina Panaga at Musa rin ang bumanat sa come-from-behind win nila laban sa Perpetual Help, 17-25, 25-20, 24-26, 17-25 sa opener.
“Credit to Letran, they played a great game and we we were sluggish at the start,” saad ni St. Benilde coach Macky Carino. “Good thing the players refused to give up and just kept fighting.”
Uminit sa arangkadahan sina Mikaela Lopez at Glayssa Faith Torres para sa Lady Knights kaya nakuha agad nila ang unang dalawang sets, nakatanaw na sila para sa pagwalis pero hindi bumigay ang Lady Blazers at inistreyt sila sa huling tatlong frames.
Sa men’s side, kinalos ng St.

Benilde Letran 25-19, 25-13, 26-24 para ilista ang kanilang unang panalo.
Tinalupan naman ng Squires ang Junior Blazers, 25-16, 25-19, 25-19.



