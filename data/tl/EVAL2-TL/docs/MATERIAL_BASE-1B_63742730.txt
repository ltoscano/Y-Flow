Mga kawani ng BFP-North Cotabato sumailalim sa drug test

SSeptember 20, 2016

LUNGSOD NG KIDAPAWAN, North Cotabato, Set. 19 (PIA)--- Sumailalim sa drug test ang nasa mahigit 200 mga kawani ng Bureau of Fire Protection (BFP) dito sa lalawigan kamakailan.

Ayon kay Fire Chief Insp. Ibrahim Guiamalon, mula sa 243 BFP personnel, apat pa Ang hindi nakapag-drug test at inaalam na ngayon ng pamunuan ng BFP kung ano ang dahilan ng mga ito.

Inaasahan namang ilalabas ngayong linggo ang resulta ng drug test.

May mga karampatang parusa naman na ipapataw sakaling may magpositibo sa mga kawani ng BFP ngunit binigyang diin ni Guimalon na dadaan muna ito sa masusing pagsisiyasat.

Samantala, abot naman sa 150 mga estudyante ng University of Southern Mindanao- Kidapawan City Campus ang sumailalim din sa naturang test.

Ang surprise drug test ay pinangunahan ng pamahalaang panlungsod katuwang ang Scene of the Crime Operatives (SOCO).

Binigyang- diin naman ni City Mayor Joseph Evangelista na mananatiling confidential ang pagkakakilanlan ng mga mapatutunayang gumagamit ng ilegal na droga at ang mga ito ay isasailalim sa rehabilitasyon. (SJDuerme-PIA12/RBe√±ez-DXVL News)



