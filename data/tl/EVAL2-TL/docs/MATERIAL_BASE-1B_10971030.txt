
Racing feature: JRA Cup By Andy Sevilla SSeptember 1, 2016
Mahalagang pakarera ang JRA Cup ngayong Linggo sa MetroTurf sa Malvar-Tanauan, Batangas.
Ito kasi ang kapalit na goodwill race na pantaunang isinasagawa ng dalawang bansa na kinakatawan ng Japan Racing Association sa Japan at ng tatlong karerahan dito sa Pilipinas.
Nitong Hulyo 16-17 ay tagumpay na naganap ang Asia Week of Racing sa Chukyo Racecourse sa Nagoya, Japan, ang Pilipinas ay kinatawan ng dalawang opisyales ng Metro Manila Turf Club na sina vice presidents Ronald Alfeche at Andy Sevilla. Limang bansa rin sa Asya ang lumahok, ang Singapore, Macau, Malaysia, Thailand, at India.
Sinabi ni JRA Presidential Counselor for International Affairs Kaoru Obata sa pagtitipon na lalo nilang pinalalakas ang ugnayan sa mga kalapit bansa sa Asya na malalakas ang karera.
Idinagdag ni Obata na ang JRA ay laganap na sa halos lahat ng malalaking karerahan sa buong mundo at hindi pa rin titigil sa pakikipag-ugnayan sa ibaâ€™t ibang bansa para lalong mapaunlad ang karera.
Kapalit naman nito dito sa atin ay ang pagdaraos ng pantaunang JRA Cup na inisponsoran ng Philippine Racing Commission. May kabuuang prize money na P500,000 ang taya sa karerang ito, ang magkakampeon ay magkakamit ng P300,000 at tig-isang tropeo para sa winning owner, trainer at jockey.
At para masuklian ang pagdalo ng kinatawan ng Pilipinas sa nakaraang pakarera nila sa Chukyo Racecourse, ipinadala ng JRA ang dalawang opisyales nila na nakatalaga sa Hong Kong para maging special guests sa pagtitipong ito.
Bukod sa pagho-host ng MMTCI sa pakarerang ito, may suporta ding nanggaling sa Isuzu Philippines Corporation, Tecson Farm, DLTB Co., at Sogo Hotel.



