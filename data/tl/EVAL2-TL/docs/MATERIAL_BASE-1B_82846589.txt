
KONGRATS EDWARD PEREZ AT GEN. DEONA NILOLOKO

HINDI lang sa panghahambalos nakalaan ang ating espasyo. May mga pagkakataon, parekoy, na pinapupurihan din natin ang ilang opisyal na may katangi-tanging nagagampanan. Gaya na lang sa PIT Manager ng PAGCOR na kamakailan lang ay kinilala ng National Consumers Affairs Foundation bilang “2014 Dangal ng Bayan Awardee for Women’s Empowerment Advocacy.”
Matapos ang parangal, si Ginoong Edward Q. Perez, MPA, ChBA, AMBA, ay nagpapatuloy sa kanyang simulain ng pagtulong sa mga kababaihan sa pamamagitan ng pagbibigay suporta sa “Huwarang Lola Project” ng Innerwheel Club of Manila Circle kung saan siya’y “honorary member” na kamakailan rin ay pinagkalooban ng Plaque of Recognition ng Charter President na si Sally sia.
Si Mr. PEREZ na may degree bilang Master in Public Administration mula sa the Manuel L. Quezon University, may Diploma sa Applied Master in Business Administration at licensed Chartered Business Administrator ay kasalukuyang kinukumpleto ang pagiging Doctor in Public Administration sa MLQU.
Maliban sa mga award na natamo, si Perez ay paborito ring Guest Speaker, Keynote Speaker, Inspirational Speaker at Resource Speaker sa iba’t ibang pagtitipon o okasyon.
Dahil d’yan, marami, parekoy, ang naniniwala na sa 2016 ay mailuloklok ito bilang pinuno ng PAGCOR.
Keep-up the good work sir!
-o0o-
BILANG pagtalima umano sa utos ni PNP Regional Director (5) C/Supt. Victor Pelota Deona ay nanghuli ang mga tauhan ni Masbate PD S/Supt. Jacinto Culver Nasol Sison ng mga iligal na nagpapasugal sa Masbate.
Ang masakit, heto lang ang pinaghuhuli nina PD – sa mga tao ni Asing – 3, kay Perla – 2, kay Hao – 2 at kay Chu – 2.
Suriin mong mabuti, Gen. Deona, kung hindi ka niloloko nitong mga tao mo. Apat lang na nagpapasugal sa Masbate ang kanilang pinaghuhulihan ng tig-iilang tao para lang may maipakita umano sila sa iyo na accomplishment.
Ang masakit, isang junior officer na assigned sa mainland Bicol at nagpapakilalang “bagman” ni PD Sison ang nangako sa mga iligalista na palalamigin lang umano nila ang ulo ni Gen. Deona tapos ay tuloy na naman ang ligaya!
Basehan mo po, Gen. Deona, itong listahan ng mga nagpapasugal sa Masbate para malaman mo kung paano ka tinatarantado ng iyong mga opisyal!
Biboy Sese at Jie Yuson sa 1st Dist; Babyboy Tan, Perla Manlapaz, Benjie Lim, Rex Cabug, Boyet at Nong Amaro, Nap Arguelles, Arjay Lim, Bert Chu at Asing Dalanon sa (2nd Dist. at Danny Olmella, Goling Ching, Jojo Aum at Jeorge Hao sa 3rd Dist.
Anong sey mo, General?



