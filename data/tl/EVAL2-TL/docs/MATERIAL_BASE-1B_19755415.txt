Toni, nagpa-sexy muna, bago nanganak! By Rey Pumaloy October 1, 2016
Nanganak na nga si Toni Gonzaga. Pero bago siya nanganak, marami muna ang naaliw kay Toni, na kung kailan nga raw ito bundat na, doon pa naisipan ang magpa-sexy.
Naka-post sa Instagram ni Toni ang photo niyang halos hubad na siya, at against the light nga ang style ng photo. Malayo ang pagkakakuha ng larawan na may message caption na “Ready when you are,” na naka-tag pa ang asawa niyang si Direk Paul.
Hindi malinaw kung may skin body suit si Toni o naka-panty at bra lang dahil medyo madilim ang pagkakakuha. Pero sa IG account ni @regieramosgonzaga, pinost nito ang mas malapit na kuha ng aktres na naka-itim na panty at bra lang sa photo. Ikinagulat ng marami ang mapangahas na larawan ni Toni at ang pagpu-pose niya ng seksi.
Mula nga naman nung nag-artista at sumikat si Toni ay hindi kailanman siya nagpa-sexy.
Kakaiba ang pagpapa-sexy ni Toni dahil lantad na lantad ang buong katawan niya. Hindi rin basta-basta trip lang ang pagpapakuha ng larawan ni Toni, dahil naka-make up at nakaayos ang buhok niya.
Natatandaan namin na sinabi ni Toni noon na pag-iisipan talaga niya kung magpapa-picture siya na labas ang kanyang tiyan, kapag buntis siya. Gusto niya ang ideyang gawing immortal sa larawan ang una niyang pagbubuntis para meron siyang inspirasyon.



