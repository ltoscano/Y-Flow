PRANGKAHAN: Disaster ang debut ni Pangulong Duterte sa international stage
By Ellen Tordesillas SSeptember 7, 2016 Hindi ko ikinatuwa ang nangyaring kanselasyon ng meeting ni Pangulong Rodrigo Duterte at U.S. President Barack Obama na dapat ay naganap sa Laos.
Pro o anti-Duterte ka man, ang pangulo ang kinatawan ng bansang Pilipinas sa mundo.
Kapag pumalpak siya, hindi lang niya ‘yun personal na kahihiyan kungdi ng buong mamamayang Pilipino. Ang ASEAN summit sa Laos ay kauna-unahang biyahe ni Duterte sa ibang bansa bilang Pangulo at mahalaga ‘yun na maging maayos.
Disaster ang nangyari. Ang nakakainis pa dahil wala namang nangyari mula kay Obama para magmura si Duterte. Pin*#@ng I#* niya si Obama. Sabi pa niya sa mga reporter, “Gusto mo sipain ko pa iyan sa harap mo eh. Pumunta kayo doon.”
Paano ba nangyari ito?
Bago siya sumakay sa eroplano papuntang Laos sa Davao airport, nagkaroon ng press conference at tinanong siya ng reporter na dahil sa mga pahayag tungkol sa extra judicial killings at human rights na sa nangyayari ngayon sa Pilipinas, may nakahanda ba siyang sagot.
Binanggit ng reporter si Obama.
Umalma kaagad si Duterte. Ito lang ang bahagi ng kanyang maraming sinabi:
“I am not beholden to anybody. Iyong mga kolumnista diyan na ‘wait until he meets,’ who is he? I am a President of the sovereign state, and we have long ceased to be a colony. I do not have any master, except the Filipino people. Nobody but nobody.

“You must be respectful. Do not just throw away questions and statements.

P*#@ng I#*, mumurahin kita diyan sa forum na iyan. Huwag mo akong ganunin.

Tell that to everybody.
“Nobody but nobody can just—sino ka? Iyong mga American-Indian sa sine lang inubos mo eh. What about the rights of those guys who died in the past? Is it because it’s just the past tense we do not answer for the present tense? You must be kidding. Stop joking yourself. Kayong mga sobra kabilib diyan—who is Obama to ask me that? I’ll tell him, who are you?

Tell him that.
“We have long been a Republic. I do not… I said, I do not kneel down before anybody else, except the Filipino in Quiapo walking in misery and in extreme poverty and anger.
Hindi kayo maghinto diyan sa droga–the campaign against drugs will continue. Maraming mamatay diyan, plenty will be killed until the last pusher is out of the streets. Until the drug manufacturer is killed, we will continue and I will continue, and I don’t give a shit about anybody observing my behavior. Sige lang mabilib kayo diyan. Hindi ako bilib diyan sa America. Gusto mo sipain ko pa iyan sa harap mo eh. Pumunta kayo doon.”
Pagkatapos nakansela ang miting, nag-isyu ng statement si Duterte: “While the immediate cause was my strong comments to certain press questions that elicited concern and distress, we also regret it came across as a personal attack on the U.S. President.”
Gusto lang naman daw niya mabigyan diin na ipinapatupad ng kanyaang administrasyon ang ‘independent foreign policy’.
Ang ASEAN Summit ay pagpupulong ng sampung lider ng Association of Southeast Asian Nation na ginaganap taun-taon. Ang sampung miyembro ng ASEAN ay Brunei, Cambodia, Indonesia, Laos, Malaysia, Myanmar, Philippines, Singapore, Thailand and Vietnam.
Pagkatapos ng miting ng mga lider ng ASEAN, nagkakaroon ng miting kasama ang mga lider ng mga partner ng ASEAN katulad ng Canada, China, Japan, South Korea, Russia, United States at iba pa.



