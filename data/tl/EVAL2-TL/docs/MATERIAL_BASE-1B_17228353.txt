ROACH: I REALLY WANT MAYWEATHER-PACQUIAO 2, I KNOW WE CAN WIN! SSeptember 10, 2016 BEVERLY HILLS, Calif. — Hindi pa rin nawawalan ng pag-asa si Hall of Fame trainer Freddie Roach para sa Manny Pacquiao vs Floyd Mayweather II.
Pagkatapos ng laban ng dalawa noong May 2015 kung saan umiskor si Mayweather ng unanimous decision win kay Pacquiao sa labang tumabo nang milyon sa PPV, sinabi ni Roach na sakaling magkaroon ng part 2 ang laban muli itong hahakot ng pera.
Si Pacquiao ay nasa Los Angeles para sa promosyon ng kanyang laban kay Jessie Vargas, ang WBO welterweight champion, sa Nobyembre 5. “Manny still has a good future in boxing, I think,” lahad ni Roach. “And I really want him to fight Mayweather one more time, just to shut him up. I know we can fight a better fight. I know Manny can beat him.”
Huling sumabak si Pacquiao noong Abril at tinalo si Tim Bradley. Matapos ang laban ay nagdeklara ng retirement ang Pinoy ring icon. Tumakbong senador at nanalo.
At ilang buwan pa lamang ay ihinayag ang kanyang pagbabalik sa boksing.
Katunayan ay sinimulan na ng 37-anyos na si Pacquiao ang pag-eensayo.



