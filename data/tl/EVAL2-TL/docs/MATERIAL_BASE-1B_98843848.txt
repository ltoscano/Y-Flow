ASAL-MAFIA ANG NAGAGANAP SA SENADO

ASA-MAFIA. Ito ang sinabi ni Rep.Toby Tiangco kung mag-aasta raw si Sen. Peter Cayetano at dalawa pa nitong kasamahan sa Blue Ribbon sub-committee na nangangalkal ng mga umano’y kayamanan ni Vice-President Jejomar Binay.
Mantakin n’yo, habang nagsasalita si Tiangco at ang beteranong abogado na si Atty. JV Bautista ay biglang pinatayan ng microphone sa hearing ng komite noong nakaraang linggo.
Tama ba ‘yun?
Bukod doon ay hindi pa sila nakuntento sa pagbusal sa mga bibig ng dalawa at kulang na lang na ipabitbit ng mga ito sa mga sekyu ng Senado papalabas.
Sa sitwasyon na ito ay makikita natin kung papaano nalalasing sa kapangyarihan ang isang tao gaya ni Cayetano at ang dalawa pa nitong kapanalig.
Kitang-kita naman natin, mga pare ko, na may political agenda para ibagsak si Binay bilang No. 1 presidential contender sa 2016.
Kaya lang naman nagpunta roon sina Tiangco at Bautista sa huling hearing ng Senate Blue Ribbon ay dahil sa inimbitahan mismo ni Cayetano ang lahat daw ng mga kaalyado ni Binay para magsalita sa harap nila noong Oct. 8, pero anong nangyari sa imbistasyon (kuno) ni Cayetano?
Wala, “walang palabra de honor” si Cayetano, ani ni Tiangco.
Sa totoo lang prostituted na ang Senado!
Gamit na gamit na ito dahil sa sukdulan na ang ginagawang pagwasak kay VP Binay.
Personalan na ang kanilang ginagawa dahil hindi nila magupo si Binay sa paninira kaya pati ‘yung kailalim-ilaliman ng buhay n’ya ay hinuhukay ng mga ito dahil wala na silang maipanira.



