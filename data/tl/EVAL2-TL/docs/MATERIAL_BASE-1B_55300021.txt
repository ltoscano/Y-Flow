Broadcast manual para sa kampanya kontra ilegal na droga at paghahanda sa La Niña bubuuin

SSeptember 26, 2016

LUNGSOD NG KORONADAL, South Cotabato, Set. 26 (PIA)-- Bubuo ng broadcast manual para sa kampanya kontra ilegal na droga at paghahanda sa La Niña ang ilang mga kasapi ng Information Quick Response Team (IQRT) sa pangunguna ng Philippine Information Agency (PIA) 12.

Ayon kay PIA 12 Regional Director Olivia Sudaria, ang broadcast manual ay mainam na gagamitin upang magkaroon ng tinatawag na 'single tone of message' sa mga impormasyong inilalabas na may kinalaman sa ilegal na droga at La Niña.

Mangunguna naman sa pagbabalangkas ng broadcast manual para sa kampanya kontra ilegal na droga ang Department of Social Welfare and Development (DSWD) 12 samantalang pangangasiwaan naman ng Department of Agriculture (DA) 12 ang pagbuo ng broadcast manual para sa paghahanda sa La Niña.

Kabilang sa mga impormasyong ipapaloob sa broadcast manual ng kampanya kontra ilegal na droga ay ang tungkol sa extra judicial killing, mga terminolohiya na dapat gamitin sa mga nagsurface na drug personality, mga imporamsyon tungkol sa rehabilitasyon, mga tulong na ipinaabot ng pamahalaan at iba pa.

Samantala, sa ilalim naaman ng bubuuing broadcast manual sa paghahanda sa La Niña, isasali ang mga programa at proyekto ng DA, Department of Health at iba pang ahensyang may taya sa naturang kalamidad.

Umaasa si Sudaria na matatapos ang mga broadcast manual sa lalong madaling panahon upang mabigyang- gabay sa tamang impormasyon ang publiko. (SJDuerme-PIA12)



