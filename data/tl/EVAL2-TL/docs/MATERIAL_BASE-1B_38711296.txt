First runner-up sa Miss Global; winner sa Miss United Continents 2016
By Jojo Gabinete SSeptember 26, 2016
First runner up sa Miss Global 2016 si Camille Hirro ng Pilipinas at siya rin ang tumanggap ng special award na Miss Fashion.
Ang 24 years old Mass Communication student na si Angela Bonilla ng Ecuador ang nanalo na Miss Global 2016 at Miss Photogenic sa coronation night na ginanap sa PICC Plenary Hall noong Sabado.
Second runner up si Caitlyn Henry ng Australia, 3rd runner up si Nikola Bechynova ng Czech Republic at 4thrunner up si Britt Roselyn Camillo Rekkedal ng Norway. Marami ang nagsabi na hindi nakuha ni Hirro ang korona dahil sa kanyang sagot na mahaba sa tanong kung bakit unique pageant para sa mga kababaihan ang Miss Global sa Top 5 question and answer portion.
Sina Derrick Monasterio at Miss Universe 2005 Natalia Glebova ang mga host ng Miss Global 2016. Bukod sa pagiging co-host, kumanta rin si Derrick sa nabanggit na international beauty pageant.
Mapapanood ang delayed telecast ng Miss Global 2016 sa GMA News TV sa October 9.
Kung mula sa Ecuador ang nanalo na Miss Global 2016, Pilipina naman ang nanalo sa Miss United Continents 2016 na ginanap sa Guayaquil, Ecuador noong Sabado, SSeptember 24.
Si Jeslyn Santos ng Pilipinas ang hinirang na Miss United Continents 2016.
First runner up si Mette Riis SÃ¸rensen ng Denmark, second runner up si Lopamudra Raut ng India, third runner up si Miss Brazil, Taynara Gargantini, 4th runner up si Miss Mexico, Cynthia Lizeth Duque Garza at 5th runner up si Rita Silvestre ng Panama.



