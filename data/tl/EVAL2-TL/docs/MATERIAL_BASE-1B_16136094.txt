
Maging Handa

Maging Handa (Lk. 12: 35-38) Dalawang babae ang pauwi na ng Occidental Mindoro. Bumili sila ng tiket sa batangas pier. Diretso sila sa barko. Sila ay natulog. May isang oras na nagbibiyahe ang barko. Dumaong ito sa pier.

Bumaba sila ng barko. Tumingin sila sa paligid. Tila iba na ang pier na binabaan nila. Naglakad sila. Nakumpirma nila na ibang pier ang pinagdalhan sa kanila. Sa halip na sa Occidental Mindoro ay sa Calapan, Oriental Mindoro sila napunta. Mali pala ang barkong sinakyan nila. Naging careless kase sila. Nainip silang hintayin ang tawag para sa tamang sasakyan.

Patulog-tulog sila. Sa buhay ganiyan din ang nangyayari kapag hindi handa.

Naliligaw ng landas. Nabubulaga sa mga sitwasyon na dumarating. Kaya nga magandang paalala ang sabi ni Hesus na maging handa sa pagdating ng Panginoon.

Noong panahon ni Hesus ay may mga lingkod na silang naghihintay para sa pagdating ng ikakasal. Dahil sa mahaba ang proseso at seremonya at dahil na rin sa layo ng mga lugar hindi alam ng tagalingkod kung anong oras darating ang kanilang hinihintay. Minsan ay madaling araw na ito dumarating. Kaya nga kailangang laging handa. Tularan natin ang mga lingkod na laging handa. Ihanda ang sarili. Hwag ng ipagpabukas ang magagawa ngayon at baka mawalan na ng pagkakataon. Maging handa sa pagbabalik ng Panginoonâ€¦



