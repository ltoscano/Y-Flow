ALAB: UAAP bakbakan agad
By Al S. Mendoza SSeptember 7, 2016 Ikalawang playing day pa lang ngayon (Miyerkules) ang UAAP basketball season 79 pero tila hindi na magkandamayaw sa eksaytment ang mga fans.
Tulad noong Sunday opening sa Araneta Coliseum, matindi rin ang salpukan ngayon.
Ang 2014 tsamp NU ay kontra UE (2 p.m.), kasunod ang La Salle-FEU umpisa ika-4 ng hapon sa Mall of Asia Arena. Manalo rin kaya ang UE na ang coach ay si Derrick Pumaren, ang kuya ni Franz na siyang bagong coach ng Adamson?
Tinumba ng Adamson ang UP 104-85 noong Linggo. Sa ikalawang laroâ€™y taub ang UST sa Ateneo 73-69.
Bida si Jerrick Ahanmisi, edad 18 lang pero kumana ng 28 puntos para sa Adamson.
Namayagpag si Ahanmisi sa araw ng kapanganakan ni UP Fighting Maroon Jerson Prado, edad 21 noong Linggo at bonggang nagdiwang kasama sina Dad Alex at Mom Emily na umuwi pa mula Australia.
Umistar naman sina Aaron Black (23 puntos) at Thirdy Ravena (17 pts. at 11 rebounds) para sa Ateneo.
Si Aaron ay anak ni coach Norman, ang humakot ng 5 sunod na UAAP title para sa Ateneo noong 2008-2012.
Pinakaaabangan ngayon ang binyag ni Alden Ayo bilang coach ng La Salle.

Para kay Ayo, mabigat na kabangga ang FEU, ang 2015 tsamp at tangan ni coach Nash Racela.
Masusubukan agad ang bertud ni Ayo, ang awtor ng makalaglag-babang panalo ng Letran sa 2015 NCAA.
Pektus lang kaya iyon?



