WADE, BULLS LUSOT SA CELTICS
By AFP October 29, 2016 Nagposte si Dwyane Wade ng 22 points sa kanyang Chicago homecoming nang ipagbandahan ng Bulls ang bagong naarmasang roster sa 105-99 pagsuwag sa Boston Celtics sa 71st NBA 2016-17 eliminations kahapon (Manila time) sa United Center.
Pagkalipas i-trade si point guard Derrick Rose sa New York Knicks, binalasa ng Chicago ang last season’s roster sa pagdagdag kina Wade at Rajon Rondo, na mga lumagda sa Bulls sa offseason.
Nakapagsalpak si Wade ng four-of-six sa three-point line sa first game niya sa Bulls. Nakapitong threes lang siya sa huling NBA season para sa Miami Heat. Lumaki sa Chicago, sinelyuhan ni Wade ang victory sa kanyang final three pointer sa gabi. Naiswak niya ang long-range shot kay guard Avery Bradley sa nalalabing 26 seconds sa fourth quarter upang ibentahe ang Chicago sa 104-99.
“It was special,” aniya sa tsansang makalaro sa kanyang hometown team. “I had an amazing career and 23 years ago I had a dream of playing basketball and a dream of playing with this organization and tonight it became a reality.”
Hindi kilala si Wade na three-point shooter pero kumakayod siya para idagdag iyon na kanyang bagong arsenal.
“For a guy who has been in the league that long it says a lot that he is willing to work hard and add a new element to his game,” bukambibig ni Bulls coach Fred Hoiberg.
Kumalaykay si Jimmy Butler ng 24 pts. Sa pamumuno sa Chicago at nag-ambag si Rondo ng four points at nine assists.
“For some guys who can’t shoot, I think we did pretty well tonight,” komento ni Butler.
Tumapos si forward Taj Gibson ng 18 points and 10 rebounds para pa rin sa Chicago sa pagkasalpak sa kanya sa starting role sa simula ng season.

Nakakuha si Nikola Mirotic ng 15 pts. kahit off the bench para sa Bulls, na nagdomina sa glass, 55-36.
Si guard Isaiah Thomas ang nanguna sa Boston sa 25 points, samantalang si Bradley ay naka-16 points, si Jae Crowder ay may 14 at si Al Horford – na high-profile offseason signee – naka -11 points, seven rebounds and five assists.
Magkasunod na araw na sumalang ang Celtics makalipas na itumba ang Brooklyn Nets 122-117 nu’ng Miyerkules (Huwebes sa Maynila) sa tahanan.



