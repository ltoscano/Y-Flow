LeBron nangulekta ng labada October 13, 2016
Mukhang ayaw ni LeBron James ng kalat.
Nagmukha pa siyang magulang na nangaral sa anak na teenager nang sabihan ang mga kakampi.
Sa isang eksena sa locker room ng Cleveland Cavaliers sa Quicken Loans Arena, ini-interview ng media si Kyrie Irving nang magsimulang gumalaw si James. Ayon sa Cleveland.com:
Isa-isang pinulot ni LeBron ang mga nakakalat, mga labahan. Hindi lang sariling damit ng three-time champion at four-time MVP ang pinulot, pati kalat ng mga kakampi.
Pagkatapos, hindi lang din sariling laundry bag ang dinala at binigay ni LeBron sa mga locker room attendants, may lima o anim pang laundry sacks na sinimot niyang nakakalat sa The Q locker room at iniwan ng mga kakampi.
“Hopefully I only have to say something once,” wika ni James, nangakong tututukan ang pagkakalat ng labahan ng Cavs. “Can’t leave the locker room like that.”
Malamang, sa susunod ay magtatanda na ang kanyang mga kakampi.



