MAGAGANDANG AMBASSADOR

SABI ng isang eksperto, partida talaga kapag maganda. Sa kultura ng Pinoy, mataas ang tingin natin sa mga babaeng magaganda at lalaking mga gwapo.
Kahit siguro sa ibang kultura, ganito rin. Sabi nila, kapag maganda ang itsura ay madaling umangat sa buhay at lapitin ng swerte kung gagamitin lang nang maayos ang bigay na ganda ng Maykapal.
Noong nanalo si Ms Gloria Diaz noong 1969 bilang kauna-unahang Ms. Universe title holder ng Pilipinas, iyon din ang mismong panahon ng pag-landing ng Apollo 11 sa buwan. Sabay na headline ng mga pahayagan sa buong mundo ang pagiging winner ni Gloria at ang unang pagtapak ng tao sa buwan.
Ang banner nga noon â€“ America conquered the moon, Philippines conquered the Universe.
Alam naman natin kung anong tinahak ni Gloria after dahil naging public figure talaga siya bilang isang premyadong aktres.
Ang nakalipas na taong 2013 ay binansagan na taon ng magaganda. Ilang beauty queens na Pinay ba ang nag-uwi ng korona last year. Una na si Megan Young, ang kauna-unahan nating Ms. World at si Mutya Datul ang kauna-unahan nating Ms. Supranational.
Ang 2013 ang taon na napakaraming Pinay ang nag-uwi ng korona ng kagandahan. Unang-una siyempre sa aking listahan ay si Koreen Medina, 3rd Place ng Ms. Intercontinental na ginanap sa Germany.
Miyembro noon ng programa kong Himig Ariel si Koreen. Nakita ko siyang lumaki at nag-develop bilang isang magaling na mang-aawit at artista.
Saludo ako sa nakamit niya mula sa isang payak na simula.
Nandiyan din si Ariella Arida, 3rd runner-up Ms. Universe; si Bea Rose Santiago, 2013 Ms. International; si Cindy Miranda na pumasok sa top 10 ng Ms. Tourism Queen International.
Dahil nga mataas ang pagtingin natin sa magaganda na ay magagaling pa, sinubaybayan ng mga Pinoy ang ginawang laban ng mga Filipina beauty queen na ito.
Nagdala ng dangal at papuri para sa bayan ang mga naggagandahang Pinay at nagpapasalamat tayo sa kanila sa iniuwi nilang korona. Malaki ang maitutulong nila sa bansa bilang mga ambassador of goodwill.
Thank you and good luck, ladies.



