BANTAYAN NA ANG P2.6T BADYET PARA SA 2015

SANA totoo nang walang Priority Development Assistance Fund at Disbursement Acceleration Program sa susunod na taon.
Ang dalawang hayup na ito, parekoy, ang pinagkakakitaan ng napakalalaking halga ng salaping bayan ng mga kongresman, senador at taga-Palasyo.
‘Hindi ba idineklara ng Supreme Court na labag sa Konstitusyon ang PDAF noong Nobyembre 2014?
Syempre naman, pero alam ba ninyo na pinaikutan lang ang Supreme Court ng mga tusong kongresman, senador at taga-Palasyo?
Nagkakaisa sila sa pagsasabing ang naging labag lang talaga sa PDAF ay ang pakikialam ng mga kongresman sa implementasyon ng mga proyekto o programa sa ngalan ng PDAF dahil ang dapat na may gawa nito ay ang Malakanyang na tagapagpatupad ng batas na gawa ng mga mambabatas.
Kaya, hindi nakapagtataka kung bakit kahit sinasabing wala nang PDAF, nanatilii ang kapangyarihan ng mga kongresman at senador na magturo o magpanukala ng mga proyekto na may kaakibat na pondong bayan.
Kaya, tuloy ang hapi-hapi ng mga hijo de putang ito.
Hindi man sila ang pumipili ng mga kontraktor dahil dinaraan umano sa pasubasta ang mga proyekto, walang makapipigil sa mga mambabatas na kumalabit sa mga kontraktor para sa kanilang tongpats.
At sino ang may sabing walang lutong makaw sa pasubasta, huh?
Ito namang DAP, eh, idineklarang “partly unconstitutional.”
Nangangahulugan, parekoy, na may bahagi itong naaayon sa Konstitusyon o ang DAP mismo. Lalo na kung iisipin na ang mga pinaggagawa lang nina PNoy ang idineklarang unconstitutional.
Kaya naman, masasabi nating maaari nilang ituloy ang DAP at isipin pang wala pang pinal na desisyon ang SC dito dahil inapela nga ng Malakanyang ang desisyon dito.
Kung taunang may P24-bilyong PDAF ang mga senador at kongresman at may taunang mahigit sa P70B DAP ang Malakanyang na pawang pinaiikot sa kamay ng mga king-inang ito, aba, tumataginting na nasa P100B taon-taon ang mapaglalaruan o mapagkakakitaan nila.
Kaya dapat na tayo’y magbantay sa PDAF at DAP. BURDADO/Jun Briones



