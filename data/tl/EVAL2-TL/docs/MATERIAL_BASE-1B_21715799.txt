
GOV. ALVARADO IKULONG AT TAHIMIK SI GEN. RAÑOLA

ILANG linggo matapos sampahan ng kasong “plunder” sina Tanda, Pogi at Sexy ay kaagad binusisi ng Ombudsman ang kanilang mga kaso.
Resulta, naghihimas sila ngayon ng pinturadong rehas!
Maging ang ilang congressman na kinasuhan din ng plunder ay kakaba-kaba ngayon dahil alam nilang sa malao’t madali ay sisiping sila sa kulungan ng tatlong senador.
Tama lang ‘yan, parekoy, sa mga hinayupak na mangungulimbat! Pabulukin sa kulungan ang mga animal!
Kaya nga pala naganap ang mga bagay na ‘yan dahil maagap na niresolba ng tanggapan ni Madam Conchita Carpio Morales ang nabanggit na mga kaso.
Opps sandali lang, madam, hindi ba’t may nakasampa ring kaso sa iyong tanggapan ang kasalukuyang gobernador ng Bulacan na si Willy Alvarado?
Hindi ba’t “plunder” o pangungulimbat din ang kaso ni Gov. Alvarado?
Hindi ba’t nauna pang kinasuhan si Gov. Alvarado kaysa mga senador at congressman?
Bakit naresolba at naisampa na agad ninyo sa Sandiganbayan ang kanilang mga kaso?
Ahhh, dahil ba sila ay kalaban ni PNoy? At dahil kakampi ng Palasyo itong si Gov. Alvarado kaya natutulog lang sa inyong tanggapan ang kanyang kaso?
Ganun ba, madam Ombudsman? Tsk, tsk, tsk!
Ibig-sabihin, parekoy, masasabi natin na oks lang ang pangungulimbat sa pera ng bayan basta kaalyado ng Pangulo.
Pero kung kalaban ka ay makukulong kang hijo de-puta ka!
Ayon sa impormasyong nakarating sa atin, halos linggo-linggo ay nasa Office of the Ombudsman ang complainant sa kasong nakasampa kay Gov. Alvarado upang i-follow-up ito.
Ngunit sa awa ni Kulafo, hanggang ngayon ay mahimbing na natutulog sa tanggapan ni Morales ang nasabing kaso! Tangna! At dahil na rin sa pakiusap ng mga taga-Bulacan ay ating tututukan itong kaso ng Bulacan.
Pramis ‘yan, parekoy.
Hanggang sa maihatid ang gobernador sa kanyang huling hantungan! Ehek!

Ilang linggo na simula nang iluklok si C/Supt. Henry Rañola bilang Director ng Southern Police District ay patuloy na umaasam ang mga taga-southern part ng Kamaynilaan, lalo na ang mga taga-Pasay City na pupulbusin nitong magiting na heneral ang iligal na sugal sa kanyang erya.
Ngunit habang umaasam ang taumbayan ay patuloy namang namamayagpag ang mga makina ng video-karera (VK) na inilatag sa PCP-2 (Pasay) ng pulis na si SP01 Latore.
Ang rason ni Sarhento Latore, walang makagagalaw sa kanyang iligal na sugal dahil patuloy na tumatanggap sa kanya ang ilang opisyal ng pulisya sa Pasay City at SPD!
Ano ang masasabi mo, Gen. Rañola? Tatanggap ka rin ba o babawi?



