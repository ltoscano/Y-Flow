Mga kabataan sa Kabacan, nabigyan ng dental at health kit

August 15, 2016

LUNGSOD NG KIDAPAWAN, North Cotabato, Ago. 15 (PIA)--- Libu-libong kabataan mula sa iba-ibang pampublikong paaralan dito sa bayan ang nakatanggap kamakailan ng mga dental at health kit.

Ito ay bahagi ng Essential Health Care Program (EHCP) ng pamahalaang panlalawigan at Department of Education kung saan maliban sa pagliit ng bilang ng mga school dropouts ay naglalayon ding mabawasan ang respiratory at worm infection sa mga mag-aaral.

Laman ng kit ang mga toothbrush, toothpaste, sabon at iba pa.

Kaugnay nito, pinaalalahanan ni Governor Emmylou Mendoza ang mga bata na panatilihin ang kanilang kalinisan at kalusugan upang maipagpatuloy ang kanilang pag-aaral at iba pang mga gawain.

Pinasalamatan naman nina Kabacan Central Pilot Elementary School principal Aida Delon at Alma Tuya, supervisor ng DepEd Kabacan South District ang gobernadora sa patuloy na pagsuporta nito sa mga mag-aaral. (SJDuerme-PIA12 with report from JSta.
Cruz-NorthCot Media Center)



