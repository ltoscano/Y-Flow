PSC chairman nag-sorry sa LGUs By Ramil Cruz November 12, 2016 Nag-sorry si Philippine Sports Commission (PSC) Chairman William “Butch” Ramirez sa mga local government units (LGUs) na mga hindi na napagbigyang makasali makalipas na magtala ng bagong rekord na mga kalahok ang 10th Philippine National Youth Games – Batang Pinoy National Championships 2016 na susulong sa Nobyembre 27-Disyembre 2 sa Tagum City at sa Province of Davao Del Norte.
“We apologized to the LGUs that were not allowed to submit their entries beyond the deadline.

The commission is concerned that if we accept even more entries, it may affect the game schedule, billeting facilities, and other technical aspects of the games,” pahayag ni Ramirez.
Maraming nag-last minute entries para sa kumpetisyon sa mga batang atleta na may 17-anyos at pababa maski tapos na ang deadline, kaya tinanggihan ng PSC na may malaki ani itong epekto sa aspetong teknikalidad. Umabot sa 264 LGUs ng Luzon, Visayas at Mindanao ang mga sasali na kinakatawan ng 10,922 athletes, at 2,734 coaches at officials para sa new record 13,656 participants, pinakamarami sa nakalipas na siyam na edisyon ng taunang palaro. May pinakamalaking delegasyon sa team sports ang volleyball na may 44 teams sa boys at 26 sa girls.
Napormalisa na ang kasunduan ng PSC, Tagum at Davao Del Norte sa isang tripartite memorandum of agreement na nilagdaan nina Ramirez, Mayor Allan Rellon at Gov. AnthonyDel Rosario kahapon sa Seda Abreeza Hotel sa Davao City.
May 24 sports mula sa 26 ang isasagawa sa Tagum City na mga kinabibilangan ng archery, arnis, athletics, badminton, baseball, basketball 3-on-3, boxing, chess, cycling, dancesports, judo, karatedo, lawn tennis, pencak silat, rugby football, sepak takraw, softball, swimming, table tennis, taekwondo, triathlon, volleyball, weightlifting at wrestling.
Ang wushu at gymnastics lang ang mga idaraos sa Rizal Memorial Sports Complex sa Manila. Idaraos ang wushu sa Ninoy Aquino Stadium sa Dis.

5-8 at ang gymnastics naman ay sa Rizal Memorial Gymnastics Center sa Dis. 4 hanggang 11.



