Push Mo Toh!: Pia W., nagtampo sa media! By Glenn Regondola SSeptember 30, 2016
Nagtatampo si Miss Universe 2015 Pia Wurtzbach sa media dahil sa halip na pag-usapan ang kanyang charity works kung saan ay nakapunta siya sa iba’t ibang bansa, ay mas naha-highlight daw ang kanyang lovelife.
Ayon nga sa kanyang tweet, “I wonder why the media won’t feature our recent trip to UNICEF instead. Yesterday was National gay men’s HIV AIDS awareness day.”
Pero, isang netizen ang nag-tweet sa kanya na baka mas interesting daw pag-usapan ang kanyang lovelife kaysa sa charity works niya. Ang sagot naman ni Pia ay, “Which is sad ‘cause I’ve done a lot but it seems doesn’t get more media coverage.
”Pero, teka, ayon nga sa tsikahan ng mga bekis, sino ba ang dapat sisihin dito? Sino ba ang mahilig mag-post ng mga dates nila ni Dr. Mike noon kaya ‘yun ang madalas ma-pickup ng mga manunulat?
Sino ba ang nag-post ng larawan nila ni Marlon Stockinger na sweet-sweet sila? Ang media ba?
Tapos ngayon ay sinisi niya ang media sa pagbibigay-malisya ng closeness nilang dalawa ni Marlon saying na close friends lang sila.
Eh, ‘di dapat naglagay siya ng caption sa larawang ‘yun. What does she expect, devah? Nagpaduda rin naman kasi siya, eh.
Nasaan na ang mga publicist ng Miss Universe Organization o maging ng Bb. Pilipinas Charities na dapat sana’y siyang nagha-highlight nito at nagpapakalat sa print o maging sa social media?
Para namang hindi sanay sa local showbiz si Pia kung saan siya nagsimula, devah?

Alam naman niya ang kalakaran dito na talagang mas pag-uusapan ang kanyang lovelife at pribadong buhay dahil ito ang kinakagat ng tao lalo na nga’t s’ya na mismo ang nagbubuyangyang nito sa publiko.
O, ‘di ba? Hay buhay nga naman, oo!



