UAAP POOMSAE CROWN INAGAW NG LA SALLE By Elech Dawa October 22, 2016
Pagkatapos ng tatlong seasons, na-bull’s eye rin ng De La Salle ang mailap na korona ng poomsae sa kickoff ng UAAP Season 79 taekwondo tournament sa Blue Eagle gym kahapon.
Two gold, two silver at one bronze medals ang tinuhog ng Green Archers para tapusin ang pamamayagpag ng University of Santo Tomas.
“Well, in the very beginning, we always have the problem with the number of players,” ani DLSU coach JP Sabido. “We are fortunate that this season, we are able to get quality players. May pares ng gold din ang Tigresses pero nagkasya lang sa second place. Nakadalawang bronze lang ang España squad at kinapos sa tangkang pangatlong titulo.
Inumpisahan ni Rinna Babanto ang ariba ng La Salle nang masipa ang gold sa women’s individual sa score na 8.43, ungos kina Charisse Jasmin (8.06) ng FEU at Patrica Jubelag (7.96) ng UP.
Galing sa mixed pair nina Raphael Mella at Angelica Gaw (8.66) ang isa pang gold ng mga taga-Taft.
Sinikwat nina Babanto, Gaw at Hernandez ang silver ng La Salle sa women’s team event sa iskor na 8.54, second placer sa men’s team male category sa 8.41 sina Mella, Mcavyngr Alob at Benjamin Sembrano. Ikinuwintas ni Alob ang bronze ng Archers sa men’s individual sa iskor na 8.27.



