Natapos na rin ang hidwaan!

NITONG nakaraang linggo, natapos na rin sa wakas ang hidwaan sa pagitan ng pamilya ng actress na si Heart Evangelista. Nakasama sa hapunan nina Heart at mister niyang si Sen. Chiz Escudero sa Quezon City ang ama’t ina ng Kapuso star. Matapos nito, ibinahagi naman ni Heart ang naging shopping trip nilang mag-ina sa isang mall sa Makati kasama ang kapatid niyang si Camille Ongpauco. Bumili sila ng pare-parehong damit at binigyan ni Heart ng bag ang ina niyang si Cecille.
Sama-sama ring nag-lunch ang tatlo bilang bahagi ng isa pang hiwalay na masayang girls day-out na ibinahagi lahat ni Heart sa kaniyang Instagram. Matatandaan na tutol noon ang mga magulang ni Heart sa pakikipagrelasyon nito kay Sen. Chiz.
Dahil dito, hindi dumalo ang mga magulang ni Heart nang ikasal siya sa senador sa Balesin Island Club noong Pebrero. Ang pagbisita ng mga magulang ni Heart sa bahay nila ni Sen. Chiz noong nakaraang linggo ay ang unang pagdalaw ng mga ito sa kanilang anak mula nang lumagay sa tahimik.
Kaugnay ng magandang balita tungkol sa kanilang pagkakasundo, naging usap-usapan ang pagkakaroon ng ikalawang kasal para kina Heart at Chiz para mabigyan ng pagkakataon ang mga magulang ng aktres na makadalo sa kaniyang pagharap sa altar.
Sa ngayon, hindi pa nagbibigay ng pahayag tungkol sa ikalawang kasal ang mag-asawa. Pero hindi rin naman itinanggi ni Heart sa mga nagtatanong na followers ang tungkol sa posibilidad na mangyari nga ang second wedding.

Nung Huwebes May 28 nagdiriwang si Zsa Zsa ng kaniyang 51st birthday at kasabay nito ang press conference niya sa nalalapit na concert niya sa Resort World entitled “Beginnings”. Isa sa mga naging topic sa Divine diva na si ZsaZsa ay tungkol sa pagpapakasal, kung hindi ba siya nape-pressure na maikasal ulit kahit na nasa 50s na siya?
Agad naman itong sinagot ng singer-actress, “Time is gold? I think it will come in time, in due time.”
Chika pa niya, mas maganda kung planado ang lahat bago sila ikasal.
Si Zsa Zsa ay ikinasal sa murang edad sa dati niyang asawa na si Dr. Modesto Tatlonghari ngunit naghiwalay rin sila.
Pagkatapos ay naging live-in partner niya ang yumaong Comedy King na si Dolphy sa loob ng mahabang panahon.
At ang kanyang rumor boyfriend naman niya na si Conrad ay hiwalay sa unang asawa nito.
Sabi pa niya, “I don’t know, one is because you really wanted to get to know the person, it has to be planned.
“Hindi naman pwedeng in a whim, and then you’ll regret it, ‘di ba?
“Because, I think, we’ve both been married before, so we wanna make sure, ‘di ba?”
Sa tingin naman daw ni Zsa Zsa ay okay sa mga anak niyang sina Karylle, Nicole, at Zia Quizon kung magpapakasal siya kay Conrad, kahit hindi pa niya natatanong ang mga ito.
“Oo naman, I think so, besides kilala na naman na nila si Condrad and they are all okay.” Dugtong pa niya.

Kamakailan lang naging succesful at star-studded ang benefit concert na isinagawa para sa batikang singer na si Rico J. Puno.
Ang nasabing benifit concert show para sa singer ay ginanap sa Hard Rock Cafe. Sinabing umabot sa 43 artists ang tumugon sa panawagang tulungan si Rico. Kabilang sa mga kumanta nang libre sa concert ay sina Rannie Raymundo, Freddie Aguilar at Darius Razon.
Pumunta naman si Rico J. sa concert para personal na mapasalamatan ang lahat ng sumusuporta sa kanya.
Sumailalim sa triple bypass operation si Rico J noong nakaraang buwan at ayon mismo sa mang-aawit, mas mabuti na ang pakiramdam niya ngayon. Uumaasa rin siyang makakabalik na sa trabaho sa lalong madaling panahon.
Masaya naman si Rico dahil sa daming nagmamalasakit at nagmamahal sa kanya kaya malaki ang pasasalamat niya sa lahat ng dumalo sa naturang concert show niya.



