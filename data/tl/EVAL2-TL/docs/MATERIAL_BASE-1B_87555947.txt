
EVERYBODY WANTS TO RULE THE WORLD

SINUBUKAN na ito ng Holy Roman Empire sa pamumuno ng Papa sa Roma at ang mga emperor ng Europe, pero matapos ang ilang century ay nawasak ang kanilang empire.
Ninais din ng Spain at Portugal na hatiin ang mundo sa kanilang dalawa lamang, at makalipas ang ilang century ay nagiba rin ang kanilang kaharian.
Si Hitler ng Germany at si Hirohito ng Japan ay nagpilit na maghari sa buong mundo, pero palpak din sila.
Sa lahat ng giyerang kanilang sinimulan , milyon-milyon ang mga namatay, nagahasa at nawalan ng kabuhayan.
Ngayon naman, China ang gustong maghari sa buong mundo at kung hindi man ay sa Asia man lamang, lalo na sa mga isla ng China Sea.
Magtagumpay kaya ang China?
Noong 202 BC hanggang 220 AD, sinakop ng China ang North Vietnam at ang North Korea pero sa kalaunan ay ay natalo rin ang China.
Nilusob din ng China ang Tibet at sinubukan ding sakupin ang Japan.
Talo uli ang China, at noong World War II, naghari sa Asia ang Japan.
Pero ayaw talagang paawat ng China.
At kung patuloy na magmamatigas ang Pilipinas, malamang na gigiyerahin na talaga tayo ng China.
Nasa effective control na ng China ang maraming isla sa West Philippine Sea at nasa pintuan na sila ng Palawan.
Aatras kaya ang Pinas?
Aatras kaya si Pangulong Noynoy?
Ayon sa ulat ng isang Damien McElroy ng The Telegraph, sinuspinde na ng China ang International Travel Service, ang anomang ugnayan sa Pinas.
Nagbabala rin ang China sa isang travel advisory:
“Avoid going out at all if possible, and if not, to avoid going out alone. If you come across any demonstrations, leave the area, do not stay to watch.”
Nagpadala na agad ang America ng mga submarine at warships sa West Philippine Sea.
Practice lang daw, sabi ng America.



