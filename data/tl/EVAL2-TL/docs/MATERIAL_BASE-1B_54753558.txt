Taiwan nagpadala ng warship sa WPS By Noel Abuel July 14, 2016
Nagpadala ng sasakyang pandigma ang bansang Taiwan sa South China Sea na naglalayong ipagtanggol umano ang maritime territory nito isang araw matapos ilabas ng international tribunal na walang hurisdiksyon ang China sa nasabing mga isla.
Sa ulat ng Agence France-Presse, mismong si Taiwan President Tsai Ing-wen ang nag-utos na magpadala ng warship sa Taiping island sa Spratlys island mula sa southern city ng Kaohsiung.
Giit ng gobyerno ng Taiwan na ang desisyon ng international tribunal ay hindi katanggap-tanggap at walang legally binding force dahil sa hindi umano pormal na inimbitahan ng arbitral tribunal ang Taiwan na lumahok sa proseso. “The South China Sea ruling, especially the categorization of Taiping island, has severely jeopardized our country’s rights in the South China Sea islands and their relevant waters,” sabi ni Tsai ng mga sandaling sakay ng nasabing sasakyang pandigma.
“This patrol mission will show Taiwanese people’s determination to defend their country’s rights,” sabi pa nito.
Sa inilabas namang pahayag ng Taiwan ministry na magpapatuloy na magpapadala ito ng sasakyang pandagat at eroplano para magsagawa ng patrol missions sa SCS.
Ang Spratlys island ay inaangkin ng China, Vietnam, Pilipinas, Malaysia at Brunei.



