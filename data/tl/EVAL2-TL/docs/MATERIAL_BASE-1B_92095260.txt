
Sef Cadayona ‘di namimili sa pagpapatawa

TUWING Friday night sa Bubble Gang, walang pinipiling character na gagawin si Sef Cadayona. Kahit ano ay pwede niyang gawin para lang matawa ang televiewers.
Bukod rito, nasabi ni Sef na talagang forte niya ang pagiging comedian. Idol niya si Vic Sotto at magkasama sila ngayon sa Vampire ang Daddy Ko.
Sa BG, ibang approach ng pagbabakla ang ginagawa niya. Babae kung babae. Pwede rin siyang maging lover boy at goons.
Kaya naman sa iba’t ibang portion siya natotoka sa gag show. Pero hindi siya nawawala sa weekly gag portion. Syempre, sa galing ngayon niya ay nasasabay na siya sa mga veterans na sina Michael V, Antonio Aquitania, Boy 2 Quizon at Betong.



