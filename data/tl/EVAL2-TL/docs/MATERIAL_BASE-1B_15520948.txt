Clinton, Trump nag-insultuhan By AFP, Noel Abuel October 11, 2016
Tulad ng inaasahan nagbatuhan ng maaanghang na salita sina Democratic standard bearer Hillary Clinton at Republican presidential candidate Donald Trump sa ikalawang presidential debate na ginanap sa Washington University sa St. Louis, Missouri.
Sa ulat, agad na idinepensa ni Trump ang kontrobersiyal niyang 2005 video kung saan ipinagyayabang nito na tinangka niyang makipag-sex sa babaeng may asawa na at nanghahalik sa magustuhan niyang babae nang walang paalam at minsan ay hinahawakan ito sa ari.
Sa halip itinuro si dating US President Bill Clinton na nasa audience, na siya raw ay umaabuso sa mga babae. Maging ang kanyang katunggali na si Hillary ay hindi rin aniya maganda ang pagtrato sa kababaihan lalo na sa mga napaugnay noon kay Bill Clinton.
Ngunit hindi naman ito pinatulan ni Hillary at sinabing ayaw nitong magpakababa para sagutin si Trump.
Inatake rin ni Trump si Hillary sa paggamit nito ng private email server noong ito ang US top diplomat at sinabing sinungaling ang Democratic presidential candidate na sinagot namang ng huli na walang confidential informations na nakompromiso.
Habang sa usapin naman ng Obamacare, tiniyak ni Trump na kaniyang ire-repeal ang nasabing batas sakaling magtagumpay ito sa eleksyon sa Nobyembre dahil ito ay isang uri ng disaster.
Sa panig naman ni Clinton, kanyang ipagpapatuloy ang magandang mga benepisyo ng healthcare law ni US President Barack Obama.



