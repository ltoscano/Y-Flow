‘I’M SORRY’ NI PNOY SA DAP

WALANG katapusan ang pagkondena sa nakaraang administrasyon ng gobyernong Aquino sabay hugas ng kamay sa anomang iskam, ehek, kontrobersya na sarili nitong gawa.
Sampol, parekoy, ang DAP na hindi umano nila solo, bagkus, ay mayroon din ang mga nakaraang admin, gaya noong panahon ni Aling Gloria.
“Bakit kami lang?” todo echo ng mga hijo de puta sa peborit na salita ni Jinggoy. Sagot? Karma.

Para luminaw nang husto ang ukol sa DAP, narito ang ilang rekord. Mahigit lang umanong P142-bilyon mula sa P177B ang nagastos ng Aquino-Abad admin na DAP. At lahat ay talagang napakinabangan umano ng mga mamamayan kaya biglang umunlad ang Pinas?
Mga ulol, nasaan ‘yang pag-unlad na ‘yan, huh?
Heto ang ilan sa mga napuntahan ng DAP, ayon sa website mismo ng opisina ni Sec. Butch Abad. P30B para sa Bangko Sentral ng Pilipinas. P12B para sa mga kongresman at senador, kabilang na ang tinatayang P4B suhol sa mga ito para sipain nila sa pwesto si ex-CJ Atong Corona? P38B para sa mga lokal na pamahalaan at ilang distrito o para sa ilang kongresman.
Mayroon ding nasa P400-milyon na pampaganda ng Tacloban Airport pero dahil puro kontra dilaw ang mga politiko rito, pinagbabawi raw nina PNoy at Abad ang pondong DAP dito.
Suma-tutal: P80B ang naibigay sa iilang ahensya o opisyal ng pamahalaan at bahagi ito ng 117 na listahan ng mga proyekto o programang pinagdalhan ng DAP. Binuksan pa nga umano ang listahan sa Supreme Court bilang patunay sa sinasabi ng SC mismo na may magandang ibinunga ang DAP.
Sabi mismo ni PNoy sa kanyang espesyal na SONA sa DAP, hindi niya maintindihan kung bakit tinirador ng SC ang DAP habang pinupuri nito ito sa pagiging instrumento sa pag-unlad ng Pinas.
Nauna nang sinabi ng mga Hukom sa botong 13-0 na hindi nila maintindihan si PNoy, at si Abad na rin, sa pagkakaroon ng kapangyarihang gumawa ng sarili nilang batas sa badyet, gamit ang DAP, at sila na rin ang nagpatupad ng mga proyekto o programang may pondong DAP.
Kung tatanungin mo si Leonor Briones na dating national treasurer, king-ina, wala raw namang direktang bunga para sa mabilis na pag-unlad ng ekonomiya ang mga gawaing ito sa DAP.
Higit sa lahat, magtanong ka sa mga taga-barangay at walang plastikang sasabihin nila na never heard nila ang DAP at hindi kailanman nila naramdaman na gumiginhawa sila sa DAP.
King-ina, pahirap nang pahirap na nga umano ang kanilang buhay. BURDADO/Jun Briones



