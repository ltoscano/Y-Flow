
Mga ordinansa vs. noisy motorcycles kailangan ng PNP

July 19, 2016

BAYOMBONG, Nueva Vizcaya, July 19 (PIA) – Kailangang magpasa ang mga Sangguniang Bayan members sa iba’t-ibang bayan ng isang ordinansa na nagbabawal sa paggamit ng mga maiingay na motorcycle mufflers upang maitigil ang pag-iingay ng mga motorcycle owners at riders sa mga lansangan lalo na kung oras ng pagtulog. Ani Police Senior Supt. Leumar Abugan, handa silang ipatupad ang batas hinggil dito kung meron silang basehang ordinansa laban sa nakakabulahaw na mga motorsiklo na may mga modified mufflers. Dagdag pa ng opisyal na maari din silang magpatupad ng mga land transportation laws ngunit kailangan lamang nila ng deputation order na ibibigay ng Land Transportation Office (LTO) sa regional office nito sa Tuguegarao City. Ito ang isa sa mga reaksiyon ni Abugan sa isang courtesy call nila kay Governor Carlos Padilla kamakailan na dinaluhan din ng mga miyembro ng media. (ALM/BME/PIA 2-Nueva Vizcaya)



