Branded o generic medicines: Alin ang mas mabisa?
August 27, 2016 Kapag ba branded ang gamot at mas mahal ang presyo nitoâ€™y nangangahulugan bang mas may bisa kaysa generic drug?
Ang generic na mga gamot ay kopya ng mga brand-name na gamot na may parehas na dosage, tamang paggamit, epekto, side effects, route of administration, risk, safety, at ang lakas nito tulad ng original drug. Ang pharmacological effects ng gamot na ito ay parehas lamang ng brand-name counterparts nito.
Halimbawa: sa generic drug, ang gamot para sa diabetes ay metformin. Ang brand name ng metformin ay Glucophage. Ang generic drug para sa hypertension ay metoprolol, sa branded na gamot ito ay Lopressor. Alangan ang maraming uminom ng generic drug dahil mas mura ito kumpara sa branded. Iniisip na nakokompriso ang bisa nito kaysa mahal na gamot. Sa batas, kailangang ang generic drugs ay ligtas at mabisang gamot tulad ng brand-name drugs.
Bakit mura ang generic drug?
Mura dahil ang manufacturers nito ay hindi gumastos sa pag-develop at pag market ng gamot.
Kapag ang isang kumpanya ay may bagong gamot at dadalhin sa merkado, gumagastos na sila ng malaki pagdating sa research, development, marketing at promotion ng kanilang gamot.
Nagkakaroon sila ng patent, na binibigay sa kumpanyang may developed na gamot at nagkakaroon ng exclusive right na maibenta ito hanggang sa epektibo pa ang patent.
Inaakala rin ng marami na mabagal umepekto ang generic na gamot. Nasa batas ng FDA (Food and Drug Administration) na ang generic na gamot ay dapat kasing bilis at kasing epektibo ng original brand-name products.



