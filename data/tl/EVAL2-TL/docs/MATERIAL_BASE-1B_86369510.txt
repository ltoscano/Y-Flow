Japan pumalag sa Chinese fishing boats
By Juliet de Loza-Cudia August 7, 2016
Iprinotesta ng Japan ang ginawang pagpasok ng anim na barko ng Chinese coast guard vessels para samahan ang daan-daang Chinese fishing boats sa sa pinag-aagawang East China Sea islands.
Ayon sa pahayag ng Japan Foreign Ministry pinatawag nila ang mga opisyal ng Chinese Embassy sa Japan matapos na mamataan ng Japan Coast Guard ang Chinese coast guard vessels kasama ang may 230 Chinese fishing boats na naglalayag sa paligid ng Japanese-controlled Senkaku Islands na inaangkin rin ng China.
Iniutos ng Japan na lisanin ng mga barko ang lugar. Nalaman na naglalayag ang mga naturang China coast guard vessel sa lugar pero ang “fleet size” ng China ay lalo lamang nakapagpadagdag sa tensiyong nararanasan sa pinag-aagawang teritoryo.



