Push Mo Toh!: Sarah, mahal na mahal ng nanay ni Matteo!
“Mama treats her like
her own…” -- Matteo
By GLEN REGONDOLA October 9, 2016
Naka-3 years na nga ang relasyon nina Sarah Geronimo at Matteo Guidicelli, kung saan ay hindi naging madali para sa kanilang dalawa na umabot ng ganito katagal.
Kung ilang beses na rin silang natsismis na naghiwalay, may mga naging akusasyon pa noon sa part ni Matteo, may naging isyu sa kalusugan ni Sarah, pero katulad ng dalawang nagmamahalan, naging matibay sila upang ipaglaban ito.
Muli ngang bumalik ang dalawa sa Cebu para roon mag-celebrate. Ito kasi ang birthplace ng Kapamilya actor at doon naka-base ang kanyang pamilya kaya laging gusto niyang pumunta roon. Naging masaya nga ang tatlong araw na selebrasyon ng magdyowa kung saan na-enjoy daw ni Sarah ang kanyang whale shark experience. Magaling naman daw itong lumangoy, ayon kay Matteo kaya hindi siya kinabahan kundi talagang sinagad nila ang enjoyment with the sharks.
Sa kuwento na rin ni Matteo, mukhang tanggap na tanggap na talaga ng pamilya niya ang kanyang girlfriend.
Sabi nga nito, “Mama loves her. Mama treats her like her own, I guess.”
May bonding moments naman daw ang dalawa at masaya siya na magkakasundo ang lahat.
Kasunod na kaya nito ang kasalan?
Napag-uusapan daw nila ito paminsan-minsan pero hindi pa on a serious level.
Kahit pareho na silang nasa tamang edad, ang iniisip pa rin daw nila ay ang kanilang future at ang magiging future ng magiging pamilya nila kung sakaling sila ang magkatuluyan.

Well, mukhang sa simbahan nga mauuwi ang kanilang pagmamahalan. Bagay naman sila, in pernes, huh!



