Grievance Committee binuo ng PSC
By Ramil Cruz SSeptember 17, 2016
Nagbalangkas ang Philippine Sports Commission (PSC) ng Grievance Committee na lulutas sa napakaraming reklamo ng mga atleta at mga nag-aaway-away na mga opisyal ng national sports associations (NSAs) na naging talamak sapul nang maupo si Jose Cojuangco, Jr. bilang pangulo ng Philippine Olympic Committee (POC) noong 2005 hanggang sa ngayon. Siniwalat kahapon ni PSC Chairman William Ramirez na nagpasya ang PSC Executive Board na buuin ang komite na pamumunuan ni Atty. Francis Romulo Padilla Jr. at dalawa pang papangalanan para malutas ang mga sandamakmak na natatanggap na prolema ng sports agency buhat nang magsimula silang maupo sa liderato nung Hulyo 1.
“The PSC Board has decided to create a Grievance Committee para doon masusing mapag-aralan ang mga reklamo ng mga atleta at mga opisyal kung sino ba ang tama at mali at saka natin pagkakasunduin. Kung ayaw naman nila magkasundo, tatanggalin natin ang suporta,” esplika ni Ramirez. Ilan sa bagong mga alingasngas na natanggap ng PSC Board ang hinaing ni marathoner Mary Joy Tabal na inalis bilang miyembro ng track and field pagkaraang katawanin ang bansa sa 31st Olympic Games sa Rio de Janiero, Brazil. “Former PSC Chairman Philip Ella Juico personally wrote to us and explain that it was her (Tabal) decision to leave the association,” dagdag ni Ramirez, na batid na rin ang hidwaan sa Philta sa pagitan nina newly-elected President at former PSC commissioner Salvador Andrada na inangalan ni Vice President Randy Villanueva.



