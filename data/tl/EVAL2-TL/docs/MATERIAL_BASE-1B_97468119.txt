Train to Busan, nakaka-stress sa ganda!
By Ann Esternon August 29, 2016 Winner at hindi sayang ang ticket mo sa “Train to Busan”.
Ito ang siguradong masasabi ng theatergoers dahil sa malinis at maganda ang pagkakagawa sa naturang Korean movie.
Sa press preview pa lang nito sa bansa, bagamat hindi punom-puno ang venue sa sinehan, panay-panay naman ang malakas na hiyawan at tawanan sa loob.

Halo-halong emosyon ang mapi-feel dahil matapos mong tumawa, sumigaw sa takot at galit, nandiyan pa ‘yung iiyak ka – feelingera kang matatawag dahil feeling mo kasama ka sa eksena ng zombie horror-thriller na ito.
Umikot sa zombies ang pelikula, pero sumentro rin ito sa kwento ng isang broken family.
May realization na iniiwan ang “Train to Busan” sa viewers mula sa pamilya ni Seok-woo (Gong Yoo) at anak nitong si Su-an (Kim Soo-ahn) na nais makita sa nahiwalay na ina na nasa Busan sa Korea.
Mahirap para kay Seok-woo na nasa mid divorce situation na magkita ang kanyang anak at ina nito. Pero mas naging mahirap ang sitwasyon nang ihatid ng ama ang anak noong sila ay nasa train mula Seoul papuntang Busan – train kunsaan mas mabilis kumalat ang zombie virus.
Kwela rin dito ang akting ni Sang-Hwa (Ma Dong-Seok) na bida-bidahan din sa loob ng train.
Lahat ay natataranta para lang makaiwas sa zombies at makalabas nang buhay sa train.
Lahat ng karakter sa pelikula ay nakitaan ng kanya-kanyang ugali para lang maka-survive – moment na sinabayan ng sigaw at stress ng manonood.

Panoorin ang Train to Busan sa Philippine cinemas at maki-ride at ma-stress sa ganda ng movie!



