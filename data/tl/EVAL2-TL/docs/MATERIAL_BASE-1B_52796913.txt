NY ALA TAMIN'NY ANDRON'ANDRIANAMPOINIMERINA1

Anisan'ny nahasaro-piaro fatratra an'Andrianampoinimerina tamin'ny fotoan'androny ny ala, izay nambarany fa lova be tsy voazara.2 Noho izany, ny ala sy ny tontolo ao aminy no anisan'ny nofaritan'Andrianampoinimerina ho fiveloman'ny kamboty sy ny vehivavy mpitondratena ary ny malahelo (mahantra).

Etsy andaniny, tsy natao an-ketra ny ala, izany hoe tsy andoavana3 hetra ny fananana azy. Satria an'ny daholobe ny ala: ny mahantra afaka mifako kitay, ny lehibe sy ny havan'ny andriana mahazo maka hazo hanaovan-trano, sns.

Tsy azo atao kosa anefa ny mandoro ny ala, hoy Andrianampoinimerina, raha tsy hoe atao arina fandrehitra4 hoenti-manefy tokana angaha. Ary ny fandoroana ny ala amin'izany aza dia tsy maintsy atao eny am-bava ala, amoron'ala, mba tsy hitaran'ny afo.

Marihina, araka izany, fa anisan'ny heloka ny fandoroana ny ala; heloka toy izany koa ny fanakanana ny hafa (ny kely sy ny mahantra, ohatra) tsy "hanjaka" amin'ny ala sy ny tontolo ao aminy.
