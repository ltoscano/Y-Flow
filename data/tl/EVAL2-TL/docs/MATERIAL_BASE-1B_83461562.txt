
Vice mayor na tablado sa mayor niya, may oplan sabotahe? November 23, 2014 Written by Itchie Cabayan Published in Opinion Read: 1425 Putok na putok sa apat na sulok ng city hall sa isang sikat at malaking lungsod ang balitang panggagalaiti ng isang ma-epal na vice mayor matapos itong prangkahin ng nakaupong mayor na hindi na siya itatakbong mayor nito sa darating na 2016 gaya ng una nitong ipinangako. Mismong mga kaal-yadong konsehal ni vice mayor ang nag-tsismis na hindi na nga daw tutuparin nu’ng alkalde ang ipinangako nito du’n sa vice mayor dahil balak niyang tumakbo ulit o mag-reelection. Sakali naman daw na magdesisyon si alkalde na tumakbo sa mas mataas na posisyon, anak na lang niya ang patatakbuhin mayor. Mangiyak-ngiyak daw si vice mayor na desperadong humirit pa na kung puwede ay tatakbo na lang siyang kongresista sa distrito niya. Kaso, pati ’yun ay tinabla nu’ng alkalde. Ang sabi niya, puno na daw ’yung line-up niya ng mga tatakbo sa Congress dahil naipangako na niya sa mga kaibi-

gan at kaalyado niya. Ang ending, sinabihan nito si vice mayor na tumakbo na lang sa pagka-senador. Huhuhu. Dahil walang mapagsumbungan -- lahat kasi ng naging kaalyado nito sa pulitika ay kanyang winalangya at inaway -- napadpad ’yung vice mayor sa iniisip niyang padrino niya pagdating sa pulitika, na isang negosyante. Ang gusto niya, kausapin ng negosyante ’yung kasalukuyang alkalde para magbago ng desisyon. Kaso, pati du’n sa negosyante ay tablado din daw ’yung bise al-kalde. ’Di ’ata niya kapado na mas malakas du’n ’yung alkalde na isinusumbong niya. Pinagsabihan pa daw ito nu’ng negosyante na umayos at tigilan na kasi ang nakasanayang pagtraydor sa lahat ng kanyang mga nakaka-alyado sa pulitika. Nakarating pala kasi du’n sa negosyante na bago du’n sa kasalukuyang alkalde, tinraydor na din nu’ng vice mayor ang tatlo niyang dating nakasama sa pulitika. Ibig sabihin, pang-apat na ’yung kasalukuyang alkalde sa listahan ng mga winalanghiya nu’ng vice mayor. ‘Vicious cycle’ na at lumilitaw na nananalaytay na talaga sa dugo nu’ng kumag na vice mayor ang mag-plastik sa sinumang palagay niya ay kanyang pakiki-nabangan at ’pag napa-kinabangan na nga, sasaksakin na sa likuran. ’Eto ngayon. Lingid daw sa kaalaman ng kasalukuyang alkalde, ginagamit na nu’ng bise alkalde ang kanyang posisyon para gumawa ng mga bagay na ikagagalit ng mga residente du’n sa kasalukuyang mayor. Pati mga tauhan nu’ng vice mayor na nakuha niyang ipuwesto nu’ng mga panahon na nauuto pa niya ’yung alkalde niya ay miniting na din daw niya para nga tulu-ngan siyang isabotahe ang administrasyon nu’ng kasalukuyang alkalde. Weno naman ang bago du’n? Sanay naman sa trayduran portion si vice mayor? Sino ang vice mayor na ’to? Clue: HE IS KORAP. SO VERY, VERY KORAP. Kaya nga daw ma-daming pang-casino ang mama. May kaputian din ang balat nito pero ang budhi, ’di kaputian kung pagbabatayan ang kanyang ugali. Parang -- moreno lang?!



