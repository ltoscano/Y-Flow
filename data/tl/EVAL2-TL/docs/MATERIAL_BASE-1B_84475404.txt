PAISTARAN: Maine, todo-paseksi-paganda, para kay Alden!
By Dondon Sermino November 27, 2016
Sa event ng AlDub Nation na ‘Timeless’ na dinaluhan nina Alden Richards at Maine Mendoza sa Palacio De Maynila, Roxas Boulevard, na may temang black and white, kapansin-pansin ang kakaibang aura ni Maine ngayon.
Sabi nga, parang huma-Hollywood ang beauty ni Maine. At kahit ang pananamit, mas nagiging maalindog na talaga siya, o agresibo, to the point na buma-backless na siya.
Seksi-seksihan na si Maine, kaya mas lalong naniniwala ang ADN na in-love na ang dalaga kay Alden, na nagpapaganda, nagpapaseksi talaga siya, para hindi na tumingin pa sa ibang babae si Alden. Pero, ganun din naman si Alden, na ramdam mong super-in love na rin kay Maine ngayon, na sa mga video na nilalabas ngayon sa social media, parang ibang-iba na ang titig niya kay Maine at may mga eksena pa na parang gusto niya itong tukain maya’t maya, ha!
Sa Tsuperhero ngayong gabi sa GMA, parang aso’t pusa na naman kung mag-asaran sina Nonoy at Eva. Sa tingin ni Bok, kursunada ni Nonoy ang matapang na dalaga. Pero si Eva nalilito, dahil mukhang may gusto kay Nonoy si Anna, ang pamangkin ni Mang Pedi na may-ari ng karinderia. At mukhang tuluyang pang madidiskaril ang diskarte ni Nonoy kay Eva dahil pinopormahan ito ni Obet, isang dating OFW na tricycle driver na ngayon.
Samantala, sabay na iniimbestigahan ni Sgt. Cruz kung si Nonoy at Tsuperhero ay iisa lang, pati na rin ang report ni Julius tungkol sa mahiwagang gumagapang na kidlat… na tuluyang pumasok kay Obet na nagkaroon ng kakaibang lakas para kidnapin si Eva!
Tatakbo ba si Sgt. Cruz sa inaanak para humingi ng tulong? ‘Pag sinagip ni Nonoy si Eva, makilala kaya siya ng dalaga?
Halos apat na taon palang nawala sa showbiz si Ivan Dorschner, matapos niyang lumabas ng Bahay ni Kuya sa PBB ng ABS-CBN. At sa kanyang pagbabalik, ang maging Kapuso ang pasabog niya.

“Kasi gusto ko na rin mag-aral sa States and gusto ko na rin i-try sa Hollywood, so ayun. I stayed there. We also had business na pagmamay-ari ng parents ko so I am helping them out. Kumuha na rin po ako ng day job para hindi ako totally nakaasa sa parents ko sa pag-i-stay ko sa US. Syempre, nag-contribute na rin ako. Pero mas nag-aral ako dun,” tsika ni Ivan kung bakit siya nawala sa showbiz.
So, what made you decide na magbalik-showbiz?
“Kasi nag-show sina James Reid and Nadine Lustre nitong May sa US for their OTWOL show. pagdating niya sa airport ng Los Angeles, ako ‘yung pinakauna niyang nakitang face. Pinaka-familiar, parang ganun.
“We met. Nagkausap kami and parati niyang sinasabi na ‘You need to comeback,’ ‘There’s something here for you.’ Ayun after nun, nag-ayos na ako. ‘Yung business, hinand-over ko na sa parents ko, sa kapatid ko. And ‘yun, I’m here na. I came here last August pa.”
Buti pumayag ang parents mo?
“Yes, yes. Madali naman sila kausap and my parents kasi supportive sila masyado. Minsan I feel na marami talaga akong utang sa kanila?”
Pero, bakit nasa GMA ka na ngayon?
“Well, GMA kasi nakapag-ikot na ako sa lahat ng studios –Viva, ABS, Regal and mga iba. But GMA ang pinakamagandang offer. ‘Yun na.”
So, ano ang ini-expect mo ngayong nasa GMA ka na?
“Makapagtrabaho and magamit ko po ang aking skills, ‘yung pinag-aralan ko sa pag-arte. Kasi I took classes in Hollywood na rin eh.”
Sa ngayon, ang project with Barbie Forteza na Meant To Be ang pinagkakaabalahan ni Ivan. Nag-meet na raw sila ni Barbie noon, kaya madali na sa kanila ang magsama sa work ngayon.
Kumusta si Barbie?
“Oh, she’s great. She is so bubbly, masaya siyang kausap parati. Sobrang light siya kausap. Magaan siyang kasama.”
Nag-audition nga raw si Ivan sa project na ito ni Barbie.
“Thankful at swerte ako. And I think I deserve it kasi lahat kami dumaan sa audition and hindi naman basta-basta lang. Merong nakakita sa skills namin. Feeling ko dahil dun, deserving ako dito because I earned it naman.”
Pano mo nalaman ang tungkol sa auditions?
“Si Direk Adolf Alix, he’s the reason why I am here talaga in GMA,” sey na lang ni Ivan.



