
Sa Gitna ng Kalamidad

Sa Gitna ng Kalamidad Kahapon ay lumindol ng malakas sa Kabisayaan. Pinakaapektado ang Bohol at Cebu. Maraming buhay ang nawala. Maraming mga building ang bumagsak.

Maraming daan ang nasira. Marami ding mga matatandang simbahan ang nasira. Pero may isang simbahan na nasira ang mga pader at ang bubong at sa gitna ng mga debris na ito nakatayo ang imahe ng Mama Mary.

Tila hindi man lamang nagasgasan sa pagguho.

Ito marahil ay nagsasabi na masira man ang simbahan pero hindi ang pananampalataya ng mga tao. Ang totoo niyan ay ang simbahan ay hindi naman talaga ang building. Ang mga tao ang simbahan. Tanggalin mo ang estruktura at iwan ang mga mananampalataya, buhay pa rin ang Simbahan pero tanggalin mo ang mga tao at iwan ang building ito ay hindi na simbahan. Iyan ang kaso ng magaganda at matatandang estruktura sa Europa. Ang mga ito ay naging mga museum na lamang at ang iba naman ay ibenenta na dahil wala na o kaya ay kakaunti na ang mga mananampalataya. Isang magandang tandaan natin ay sa kabila ng mga trahedyang ito mayroong plano ang Diyos. Sa gitna ng nakakalungkot na pangyayaring ito ay marami tayong mga katanungan kung bakit nangyari ito pero maniwala tayo na merong mabuting uusbong dito. Sa ganitong mga pagkakataon mas lalo tayong kumapit sa ating Panginoon. Patuloy nating ipagdasal ang mga naapektuhan ng kalamidad na ito. Ipaabot din natin ang ating pagtulong sa kanilaâ€¦



