
Pamamahagi ng wheelchair sa N. Cotabato nagpapatuloy

SSeptember 23, 2016

LUNGSOD NG KIDAPAWAN, North Cotabato, Set. 23 (PIA)--- Patuloy na namamahagi ngayon ang pamahalaang panlalawigan ng mga wheelchair sa iba-ibang erya sa probinsya.

Ayon kay Vergelita Guillaran, provincial social welfare and development officer, abot sa 100 wheelchair ang kanilang ipinamimigay sa mga person with disability (PWD) at mga senior citizen.

Dagdag pa niya, nagsimula na ang pamamahagi noong Setyembre 20.

Binigyang-diin pa ni Guillaran na ang hakbang na ito ay alinsunod sa adbokasiyang “Serbisyong Totoo” na naglalayong ipabatid sa mga mamamayan na sila ay bahagi ng lipunan.

Sa kabilang banda, sinabi ni Governor Emmylou Mendoza na tulad ng ibang sektor, isa din sa prayoridad ng pamahalaang panlalawigan ay ang mabigyang pansin ang mga matatanda at may mga kapansanan. (SJDuerme-PIA12)



