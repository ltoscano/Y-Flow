
KRISTIYANO BANGSAMORO â€“ MALAYA TAYO!

MAY naglalabasan sa social sites. Mga bahagi ng kasaysayan ng Pilipinas. Nang mga Filipino. Sino nga ba tayo?
Sa Facebook ay lumutang ang isang FB account.
Hindi natin alam kung ito na nga ang Moro National Liberation Front (MNLF) na itinayo ni Professor/Chairman Nur Misuari.
Ang kanilang tungo, linawin ang Muslim-Islam sa Pilipinas kumpara sa Kristiyanismo.
Ganyan din ang paglilinaw na ginagawa ng Moro Islamic Liberation Front (MILF), grupo ni Hasim Salamat na humiwalay sa MNLF.
Iisa ang kanilang pananaw sa kasaysayan, mayroong Bangsamoro, sila iyon.
Sabi ng kanilang manunulat ng kasaysayan nauna ng hindi hamak ang Islam kaysa Kristiyano.
Sila raw ay binasbasan noong taon 1300 at ang mga Kristiyano naman ay 1500. Ang nagbasbas, parehong dayuhan.
Ang Islam guru ay mula sa kaharian ng Saudi Arabia at Kastila naman sa Kristiyano. Tama.
Bago ang mga taon na iyan, sino tayo? Ang buong rehiyong Asya noon ay rehiyong MALAY.
Malaya lahat ang pagkakilanlan natin. Pinamunuan ang rehiyong Malaya ng mga dugong bughaw.
Mga Sultan sa Mindanao, Rajah at Datu sa Bisaya, Apo Lakay sa Kailokohan at mga katutubong Ita, Agta at marami pa.
Mula noon hanggang ngayon, nariyan pa sila sa buong Pilipinas. Sa ngayon, aminado sila na sila ay mga Filipino na!
Kamakailan, sinabi ng ilang lider sa Mindanao na sila ay Bangsamoro mula noon hanggang ngayon.
Ang mga radikal na kapatid natin na Muslim ay nagsabi, bilang Bangsamoro, hindi raw sila kailanman mga Filipino.
Iginagalang natin ang kanilang pag-angkin sa kanilang pagkatao bilang Bangsamoro ngunit mas makabubuti na basahin nila ang tunay ng kasaysayan ng Pilipinas bago pa man dumating ang mga Arabo na nagtaguyod ng Islam at Kastila na nagbasbas ng Kristiyanismo.
Dugong-bughaw tayong lahat noon. Nakasulat iyan sa kasaysayan ng mundo. Kinilala tayo ng mga Dutch, Ingles, Europano, Intsik, Palestino, Arabo at marami pa maliban sa Amerika dahil noon ay wala pang Amerikano!
Katulad sa Malaysia at Indonesia, wala pang Chinese noon tulad sa Filipinas. Dahil lang sa malayang kalakalan, mayroong mga mayayamang negosyante at maging aliping Intsik noon ay nanirahan na sa rehiyon ng Malaya o Asya.
Iyan ay para matiyak na ang negosyo ng mga tagalabas ng Malaya o Asya ay maalagaan ang interes ng kanilang kapital sa negosyo.
Mula noon, naghalo ang dugo. Nakasal sa taga-Malaya ang mga dayuhan, naghalo ang lahi tulad ng balat sa tinalupan.
Katulad ng India na ngayon ay nahati sa Pakistan, Sri Lanka at iba pa.
Sa Pilipinas, ang Kristiyano ay Filipino. Ang Bangsamoro ay Filipino.
Ang ayaw makilala bilang Filipino? Aba, magsilayas kayo at maghanap at magtatag ng sariling bansa ninyo!



