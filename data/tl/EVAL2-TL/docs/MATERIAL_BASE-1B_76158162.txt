
Instant

Instant (Lk. 18: 1-8) Usong-uso ang instant sa panahon ngayon… Instant Jelly powder, Instant noodles, Instant coffee, Instant bihon, Instant fruit salad, instant rice… Bakit kaya tinatangkilik natin ang mga insatant? Eh kase nagmamadali tayo. Mainipin tayo. Ayaw nating maghintay. Mas magaan kase kapag sa isang iglap ay meron na agad. Hindi lang sa pagkain. Gusto nating mabilis kaya mas gustO natin ang ATM. Marami din sa atin ang gumagamit ng Credit card para mabilis ang transaksyon.

Sa buhay ganun din. Marami ang gustong mataas agad ang posisyon sa trabaho kaya ginagawa ang lahat para umangat. Marami ang may gustong na maging instant millionairE kaya naman bili dito bili doon ng mga tiket na malaki ang tatamaan. At kahit nga nga illegal ay papasukin maging madali lang ang pagkita ng pera. Ang pagmamadali na ito ay nadadala din natin sa pananalangin. Gusto natin na tugunin agad ng Diyos ang ating panalangin. Mas gusto natin na makita agad ang resulta. Nais natin na agad agad ay sumagot ang Diyos. Pero hindi ganun ang Diyos. Hindi nagmamadali ang Diyos. Mas gusto ng Diyos na nasa tamang panahon lahat. Hindi nagmadali ang Diyos sa paglikha. Inabot ito ng anim na araw. Matagal ding panahon bago niya pinili ang bayang Israel. Hindi nagmadali ang Diyos sa pagpapadaLa sa kaniyang anak na si Hesus. At hindi rin nagmamadali ang Diyos para sa muling pagbalik ni Hesus. Kaya nga magandang paalalaang Mabuting Balita ngayon. Sabi ni Hesus: “Dapat laging manalangin at hwag masiraan ng loob.” Sa talinhaga ang biyuda ay nangulit sa hukom upang ibigaY sa kaniya ang katarungan. Dahil sapangungulit nito ay ibinigay niya ang hinihingi. Kailangang hwag tayong magsawa sa pagdarasal. Sa pamamagitan nito mas lalo tayong napapalapit sa kaniya at ang ating hinihingi ay mas lalo nating ginugusto. Sa pamamagitan din ng pananalangin mas nakikilala natin ang Diyos. Si Monica ay ang ina ni Agustin. Si Agustin ay isang pasaway na anak. Matigas ang kaniyang ulo. Tamad din ito. Walang direksyon ang kaniyang buhay. Araw-araw ipinagdasal ni MoNica si Agustin. Isang araw nga ay isang malaking pagbabago ang nangyari kay Agustin. Nagkaroon ng conversion ito. Siya ay kilala natin ngayon bilang si San Agustin. Ang laging nagdasal para sa kaniyang pagbabago si Santa Monica. Hwag tumigil sa pagdarasal. Ang Diyos ay hindi isang instant na Diyos!



