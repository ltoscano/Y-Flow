ROTARY CLUB OF CALOOCAN METRO EAST

NAKATUTUWANG isipin at talagang nakabibilib itong mga pribadong grupo at indibidwal na taos sa pusong tumutulong sa mga mamamayan nang walang iniisip na kapalit at kahit anong oras nandoon sila na handang magsilbi.
Tulad na lang nitong hinahangaan kong grupo ng Rotary Club of Caloocan Metro East na pinamumunuan ni Manny Tan, isang malapit na kaibigan at kumpadre.
Kamakailan, lang isang malaking stainless tank at 32-inch TV at DVD player ang ipinagkaloob ng grupong ito sa dalawang pampublikong paaralan sa Bagong Silang, Caloocan na may mahigit 6,000 mag-aaral ang makikinabang sa tuloy-tuloy na pagdaloy ng malinis na tubig-inumin.
Sadyang malaking tulong ang nasabing water tank sa naturang paaralan dahil may oras lamang ang rasyon ng tubig sa Bagong Silang.
Walang mapagsidlan ng galak ang mga guro at mag-aaral dahil sa binigay ng grupo ni Pres. Manny na TV at DVD player dahil may magagamit na ang paaralan para sa kanilang audio visual sa kanilang Science room.
Marami pang mga naging proyekto ang Rotary Club of Caloocan Metro East sa pamumuno ni Pres. Manny at katuwang nito ang officers at members na sina PE Arnel Dimalanta, IPP Jordan Montalban, VP Chito Abel, CM Jesse Briosos, CM Danny Balagtas, RTN Henry Doria, RTN Ronnet Abrenica at RTN Jonjon Salinas.
Samantala, ang mga bagong miyembro naman ay sina RTN Ed Baltazar, RTN Rico Sanorjo, RTN Lhean Angeles, RTN Dante Punsalang, RTN Danny Cruz at RTN Leo Iba√±ez.
Ilan sa mga naging proyekto sa ilalim ng pamumuno ni Pres. Manny ay ang Operation Paglingap sa Barangay 28 at Barangay 120, First Aid and Training CPR Lecture Red Cross, Medical Mission (Bone Density) Dental Mission, T-shirt Donation sa Barangay 87, Earthquake and Yolanda Victim, Boat for Lives, Palarotary, TFR 12 in project (Navotas), Rotary Marker sa A. De Jesus St. corner EDSA at ang Balik-Eskwela projects sa Bagumbong at Camarin.
Ang Rotary Club of Caloocan Metro East, na naging charter noong April 12, 2012, ay isa sa mga babies ng Rotary Club of Caloocan sa pamamagitan ni AG Zaldy Quimpo sa ilalim ng District 3800.
Sa kabila ng maraming pagsubok na pinagdaanan ng grupo nananatiling matatag, may paninindigan at masaya ang samahan ng Rotary Club of Caloocan Metro East.
Sa pagharap sa bagong yugto ng ikatlong taon na liderato naman ni President-Elect Arnel Dimalanta sa taong 2014-2015 kung saan pormal niya itong pamumunuan sa July 1, inaasahan pa rin ang isang matatag at makabuluhang paglilingkod at pagtulong sa ating mga kababayan ang hatid ng Rotary Club of Caloocan Metro East.
May your tribe multiply!



