
BLACK PROPAGANDA VS OCA

TILA kakambal na ni Caloocan City Mayor Oscar ‘Oca’ Malapitan ang ‘di mahinto-hintong paninira at panlalait sa kanyang katauhan.
Mula kasi nang pasukin ang magulong mundo ng politika, hindi na nahiwalay ang mga ‘imbentong’ isyu na pilit na ipinupukol sa kanya.
Kumbaga, sa mahigit tatlong dekada bilang lingkod bayan, naging umagahan, tanghalian at hapunan ang paninira ng mga kalaban sa politika.
Pero ang kagandahan, nasanay na si Mayor Oca sa tuwi-tuwinang black propaganda na ikinakasa sa kanya dahil ‘di naman nagtagumpay. Dahil maliwanag pa sa sikat ng haring araw ang patuloy na suporta ng mga taga-Caloocan sa kanyang kakayahan bilang public servant.
’Di magiging alkalde si Oca kung ‘di siya mahal ng Caloocanians na nagluklok sa kanya bilang Vice Mayor, Kongresista at ngayo’y Ama ng Caloocan.
Imbes kasi na mabuwisit, tahimik itong nagtatrabaho para maisulong ang mga programa at proyekto na kanyang pinangarap para sa lungsod.
Sa totoo lang, walang naging punong-lungsod ang Caloocan na nakagawa na ng naging accomplishment ni Mayor Oca.
Halimbawa ay ang monumento – isa itong lugar sa lungsod na pinandidirihan, nguni’t nagawang ayusin at ngayo’y pinupuri ng mga motorista.
Ang monumento ay isa lang sa maraming proyekto na naisakatuparan ni Mayor Oca sa unang taon ng kanyang mabuting pamamahala.
Sa susunod na taon, sisimulan na ang konstraksyon ng bagong gusali ng lungsod na itatayo sa isang bakanteng lote sa 8th Street, Grace Park.
Balak din ni Mayor Oca na magtayo ng isang magarang sports center na magagamit ng mga Caloocanian, lalo na yaong mga taga-unang distrito.
Maraming naging alkalde ang nangarap na magtayo ng bagong city hall dahil may kalumaan na rin ang kasalukuyang gusali ng lungsod.
Sa nakikita nating determinasyon ni Mayor Oca, tiyak na maisasakatuparan ang pagtatayo ng Bagong Caloocan City Hall.
Kapag naisakatuparan ang bagong Caloocan City hall at sports center – na tiyak namang mangyayari – magiging legacy projects ito ni Mayor Oca.
Wala lang talaga magawa ang mga naninira.



