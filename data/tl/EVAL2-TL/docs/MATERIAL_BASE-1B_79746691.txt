San Beda, Arellano agawan sa top spot By Elech Dawa SSeptember 27, 2016
Naging bisyo ng San Beda ang angkinin ang top spot pagkatapos ng elimination round, kaya kahit panigurado na sila sa twice-to-beat incentive ay totodo pa rin sila sa playoff.
Isang dekadang hinawakan ng Red Lions ang No. 1, makakalaban nila mamayang alas-kuwatro ng hapon sa The Arena San Juan ang Arellano University para sa puwestuhan sa unahan. Parehong may 12-4 win-loss records ang San Beda at Arellano pagkatapos ng 18-game elimination round ng 92nd NCAA seniors men’s basketball tournament.
Muntik nang mawaglit sa Red Lions ang nasabing tradisyon, mabuti na lang at nanalo sila sa kanilang huling laro kontra Chiefs, 91-81, noong Biyernes para makahirit ng two-way tie sa first ng team standings.
“I’m just new here as a coach and I know it’s a school tradition,” wika ni San Beda coach Jamike Jarin.
Makakalaban ng No. 1 seed ang No. 4 na Perpetual Help (11-7) sa semifinals habang katapat ng No. 2 ang No. 3 na Mapua (12-6).
Kagaya ng San Beda, may isusukbit na twice-to-beat edge ang Arellano U sa Final Four.
Mag-uumpisa ang F4 sa Biyernes sa Mall of Asia Arena sa Pasay City.
Doble kayod si Jayvee Mocon para sa San Beda upang punan ang iniwan na trabaho ni Cameroonian big man Donald Tankoua na nagkaroon ng ACL injury sa kaagahan ng second round.



