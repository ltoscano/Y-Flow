WALANG KUKURAP!
By Elech Dawa October 4, 2016 Laro ngayon:
Smart-Araneta Coliseum
(Do-or-die, semifinals)
7:00 p.m. — San Miguel vs Brgy.

Ginebra
Dismayado ang Barangay Ginebra fans noong Linggo matapos matambakan ang Gin Kings ng defending champion San Miguel Beer, 101-72 sa Game 4 ng PBA Governors Cup semifinals series.
Humingi ng paumanhin si two-time Grand Slam coach Tim Cone sa mga fans na nagtiyagang tapusin ang laban kahit minamasaker na ang kanilang koponan ng Beermen. “Such a beautiful crowd last night, yet we fell flat on our faces,” saad ni Cone sa kanyang twitter account. “We’re so sorry to let the fans down. They were great even if we were not.”
Muling maghaharap ang crowd favorite Ginebra at San Miguel Beer mamayang alas-siyete ng gabi sa Smart-Araneta Coliseum sa Game 5 ng kanilang best-of-five series.
Sa laro ngayon, walang kukurap. Dahil wala na ring bukas para sa matatalo pagkatapos ng kanilang laban na nasagad sa dulo.
Nagbanta si Cone na lalaban ang Gin Kings at gagawin ang lahat para sa mga die hard fans.
“But we will pick ourselves up and fight for the fans in Game 5,” ani Cone. “We will make you proud,”
Nakahirit ng rubber match ang Beermen matapos nilang sandalan ang mainit na shooting ni Marcio Lassiter kung saan ay bumira ito ng pitong three-pointers para ilista ang 25 puntos.
Nasa ibabaw ang SMB sa first quarter, 30-22 pero umalagwa sila sa second quarter matapos silang harurutin sa opensa ni Lassiter.



