Kris A., nilayasan na ang bahay sa Q.C.!
By Glenn Regondola SSeptember 2, 2016
Nag-alsa balutan na pala si Kris Aquino sa kanyang Green Meadows abode pero walang nasabi kung saan siya pansamantalang titira kasama ang kanyang mga anak na sina Joshua, Bimby at kasambahay nito.
Sa kanyang Instagram post, ibinahagi ni Tetay ang kanyang kalungkutan sa tahanang naging bahagi ng kanyang tagumpay bilang TV host at prime endorser ng bansa. Halos tatlong taon ding ginamit ang bahay nito para sa kanyang morning show na KrisTV noon.
Post nga niya, “Goodbye 111 Green Meadows Avenue. We spent our 1st night here November 30, 2013, and tonight, August 31, we’re spending our last night.” Dagdag pa niyang post, “This home brought us many blessings and many happy memories, including forever etched in my heart unforgettable #KrisTV episodes.
“Goodbye QC for now, we’ll be back once our new home is done.”
Sa short video na kanyang ipinost, ipinakita niya ang ilang LBC personnel na katuwang niya sa pag-empake. Makikita ang kahung-kahong lalagyan ng kanilang mga gamit na feeling mo ay walang katapusan sa sobrang dami.
Tinatapos pa rin ang bagong bahay na ipinapatayo ng Queen of All Media na baka in more than 50 days pa ay makalipat na sila. Wala nga ring makakapagsabi kung ipina-feng shui na niya ito na madalas niyang gawin kapag lumilipat siya ng bagong bahay.
Base na rin sa dating post niya, mukhang malaking bahay ang ipinapagawa niya para sa kanyang mga anak dahil sa kusina pa lang, spacious na talaga ito.
Well, abangan na lang natin ang house warming na for sure naman ay isi-share ni Kris sa kanyang IG o kaya baka may TV coverage. ‘Yun na!



