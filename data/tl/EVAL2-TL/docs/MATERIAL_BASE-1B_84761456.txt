
GRAFT AT PLUNDER CASES, PANINIRA LANG KAY PURISIMA

MALIWANAG pa sa sikat ng araw na isang demolition job ang kaliwa’t kanang pag-upak kay PNP chief Gen. Alan Purisima ng mga taong kanyang kinasuhan at mga hindi pinagbigyan sa mga kahilingan nila sa nasabing opisyal.
Ang ginawang pag-file ng kasong graft at plunder ni Perfecto Tagalog kay Purisima ay isang indikasyon na ito ay pagsira sa kredibilidad ni Purisima.
Sa isang presscon ni Tagalog, inamin niya mismo na wala siyang ebidensya o batayan sa charges na kanyang ibinibintang sa naturang heneral.
Ang masakit dito, nasira tuloy ang kredibilidad ng isang senador nang sumawsaw siya sa isyu.
Pero ang nakapagtataka rito, ay kung bakit pati itong si Arsenio Evangelista ng VACC ay tumitira kay Gen. Purisima ganong kung inyong maaalala, noong time na si Gen. Purisima pa ang regional director ng Region-3, si Purisima ang nakahuli sa mga pumatay sa anak ni Evangelista na si Venson. Mantakin n’yo sa loob lang ng tatlong araw ay nahuli ni Purisima ang grupo ng Domingues brothers na umano’y suspek sa pagpatay ng anak ni Evangelista.
Ipinahayag din ni PNP Spokeperson Gen. Reuben Sindac na nag-submit umano sila ng deed of donation sa paggawa ng White House sa PNP Crame.
Ipinaliwanag pa ni Sindac na ang deed of donation ay ginagawa after pagka-turn over ng proyekto at hindi bago gawin ang nasabing project dahil isa itong requirement sa auditing.
LOTTENG SA PASIG, HINDI MASUGPO
Namamayagpag na naman ang operasyon ng lotteng ng mag-asawang Cris at Rose sa Pasig. Walang ipinagmamalaki ang mag-asawang ito kundi sina Mayora Maribel Eusebio at Pasig chief of Police Supt. Mario Rariza.
Halos buong kabayanan ng Pasig ay nasakop ng mag-asawa na halos lantaran ang pagpapataya ng mga ito sa nasabing lungsod.
Walang sini-sino ang mag-asawang Cris at Rose, kahit bata ay pinatataya ng mga ito sa lotteng.



