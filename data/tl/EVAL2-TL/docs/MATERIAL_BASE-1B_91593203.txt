PRANGKAHAN: Sobrang galing ni Alan Cayetano
By Ellen Tordesillas SSeptember 18, 2016 Bilib na bilib talaga ako kay Sen. Alan Cayetano.
Biruin nyo walang naka-isip sa mga senador sa hearing ng Senado tungkol sa mga nangyayari na extrajudicial killings kunektado sa kampanya ni Pangulong Rodrigo Duterte na i-testing ang kredibilidad ng witness na si Edgar Matobato.
Sabi ni Matobato, dati daw siyang miyembro ng Davao Death Squad (DDS) at marami siyang sinalihan na operasyon na pagpatay sa utos daw ni Duterte. May ilan sila pinatay na binalot nila ng ‘masking tape.’
Ginawa ni Cayetano, nagpabili ng iba’t ibang adhesive tape at sinabi niya kay Matobato, “Ituro mo sa amin kung ano tape na ginamit nyo sa pagbalot ng inyong pinatay.”
Nilatag ang iba’t ibang adhesive tape. Ang kinuha ni Matobato ay ang packaging tape.
Pronto!

Sira na ang kredibilidad ni Matobato.
Ang galing talaga ni Cayetano. Sabi niya alam daw niya na hindi nagsasabi ng totoo si Matobato nang sinabi nyang ‘masking tape’ dahil hindi daw dumidikit ng husto ang masking tape.
Hindi yata naisip ni Cayetano na sa Pilipino lahat na toothpaste, ‘colgate’ lahat na softdrinks, ‘coke’ lahat na refrigerator, ‘frigidaire’ lahat na photo copier, ‘xerox’ lahat na camera, ‘kodak’.
Sabi ni Atty. Nena Santos, “Sa Maguindanao massacre ang mga witness namin na non-educated tawag sa mga cars, kotse, pick-up, lahat trak.”

Grabe ang mga kwento ni Matobato. Sa kanya daw mga 50 ang kanyang pinatay.

Nandun ‘yung pinakain nila ang kanilang pinatay sa buwaya para hindi na makita ang bangkay.
Idinawit niya ang anak ni Duteter na si Paolo, na ngayon ay vice-mayor ng Davao.
Pinabulaanan ng ilan sa mga binanggit ni Matobato ay katulad ng dating speaker Prospero Nograles at pamilya ng napatay na may-ari ng hotel na si Richard King .



