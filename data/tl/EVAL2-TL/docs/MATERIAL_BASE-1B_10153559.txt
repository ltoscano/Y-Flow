I KNOW BETTER: Billy at Luis, mas landian nang landian ngayon!
Coleen-Billy, pakakasal na? “Papunta na doon!” -- Billy
By Jun Nardo July 31, 2016 Nag-alangan si Billy Crawford na tanggapin ang gay role sa Regal movie na That Thing Called Tanga Na. ‘Yun kasi ang unang gay role niya dahil ‘yung pagsusuot niya ng babae sa pelikulang Moron 5 eh, straight guy ang role niya.
Malaking factor din na si Joel Lamangan ang director dahil first time niya maidirek ng premyadong director. Kumusta naman ang experience niya kay Lamangan?
“Takot ako! Ha! Ha! Ha!” bulalas ni Billy sa solo presscon niya para sa hugot comedy film. “Nasanay rin ako sa past movie ko kay Direk Wenn (Deramas). Iba ‘yung environment ni Direk Wenn. Itong kay Direk Joel, you better know what you’re doing. Kasi kung magkamali ka or anything, nakasalalay sa ‘yo ‘yan. Ikaw ang magmumukhang tanga!
“So you really have to pay attention to your director. Nu’ng unang I was intimidated by Direk Joel. For a while sobrang galing niya at inalalayan niya kaming lahat.
“Sabi ko sa kanya, ‘Direk, kung may kailangan kayo sa akin, sabihin ninyo muna. Huwag muna ninyo akong sigawan. Kasi tatatanga-tanga rin ako! Ha! Ha! Ha!
“Minsan, nasisigawan din. Mga ganoon pero alam kong lambing niya ‘yon. Gusto niya perfect ang pelikula,” paliwanag niya.
Bading man ang role, secured si Billy sa pagkalalaki niya kahit pinagdudahan na ‘yung bromance nila ni Luis Manzano at inintrigang totoong may relasyon.
“Pinatawanan lang namin ni Luis ‘yon. Mas lalo kaming naglalandian sa isa’t isa. Parang mainis lang sila. We enjoy working together. Isa si Luis sa matalik kong kaibigan,” sad ni Billy.
So hindi siya naniniwalang sa mga dudang bading si Luis?

“No! Kilala ko si Luis. Siya rin naman walang pakialam na pagdudahan siya. Kilala naman ninyo si Luis, ‘di ba? No, not really. Hindi namin pinag-uusapan actually,” rason ng aktor.
Hindi siya apektado sa ganoong tsismis?
“Not at all!” diin ni Billy.
“Pag secure ka, secure ka, di ba?” sabi pa niya.
Secured din kasi ang aktor sa girlfriend niyang si Coleen Garcia. Sa nakaraang nilang anniversary, nagrenta siya ng helicopter at lumibot sa Metro Manila patungong Tagaytay City.
“Two years na kami. Nitong 23rd of July, we celebrated our anniversary.
“Well, ang hirap kasing i-surprise ni Coleen. Talagang gusto niyang malaman bago mo siya i-surprise. Fail ako sa kanya every year.
“Nagkasakit ako ay hindi ko alam kung mag-i-start na siya ng pelikula nila. So hindi ko alam ang schedule niya. Sabi ko, ‘Love, itong 23, kung wala kang work sabihin mo agad sa akin.’ Eh nasa ospital ako noon.
“So ang ginawa ko, para rin mapanood ko ang MMK niya, eh first break niya ito, sinama ko na rin sa anniversary namin. Sabi ko sa kanya, ‘Ang gagawin natin, aalis tayo ng 11AM, may pupuntahan tayo. Surprise ‘yung the rest at babalik tayo ng bahay before MMK para mapanood ng family mo.’
“So ‘yun ang ginawa ko. Hiniram ko ‘yung chopper ng kaibigan ko. Nag-Tagaytay kami, tapos kumain kami sa Antonio’s. Tapos, after noon, spa para maka-relax siya. Pamper ang ano ko. Tapos ‘chopper kami pabalik para wala nang sakit ng ulo sa traffic,” pahayag ni Billy.
Bukod doon, binigyan din ng aktor ang girlfriend ng dalawang Albino na aso na gusto nito. Ano gift sa kanya ni Coleen naman?
“Marami na siyang binibigay na gift sa akin. For this celebration, she gave me time kasi sobrang busy eh. So ‘yun ang hinihingi ko s akanya. ‘Yung one day para i-celebrate ang anniversary,” sey ni Billy.
Napag-uusapan na rin ba nila ang pakasal?
“Sobrang close ako sa family niya at siya sa family ko. Papunta na rin doon ‘yon. I just want her to continue as an actress and fulfill her dreams muna bago…
“Kung ako ang magpapakasal ngayon, gusto kong ibuhos ang pagiging asawa ko sa kanya. So I would rather just stop and focus on that. Siya rin. She wants to do the same and give her all. Kaya we have to be sure kung kelan talaga,” katwiran ni Billy.



