SINO NAMAN KAYA SA MGA conSUHOLtant?

HANEP sa iwas ang ginawa ng pangulo ng Samar, este, ng Pinas na si PNoy sa paggunita ng kanilang kapalpakan noong tumama ang bagyong Yolanda sa bansa.
Nitong nakalipas na araw ng Sabado ay kamuntik akong napaiyak ng aking mga estudyante nang magpalabas ito ng dokumentaryo na may kaakibat na kanta patungkol sa Yolanda.
Ginawa nila ito bago sila mag-ulat ng kanilang aralin sa aking klase.
Napakaganda ng ginawa nila dahil patunay ito na ang bawat Pinoy ay dapat may pakialam sa nasabing trahedya.
Nang matapos ang kanilang ulat, napunta ang diskusyon sa ginawa nitong si PNoy na pag-iwas sa Tacloban City. May halong galit ang kanilang mga punto bagaman hindi sila taga-roon.
Nakapagtataka talaga ang desisyon na ito ni PNoy. Walang masama sa pagtungo sa Samar dahil sinalanta rin naman ito ni Yolanda pero para sa isang presidente ay saglit lamang dumaan sa Tacloban City. ‘Yan ay kung gusto!
Pero hindi ito ginawa ni Toying este, PNoynoying. Nang tumama ang Yolanda ay agad nabalot ng kontrobersya ang tribu ni PNoy dahil namulitika pa ang mga ungas. Ang yayabang, palpak naman!
Isang taon matapos ang trahedya ay namumulitika pa rin ang mga ungas.
Mga oportunista sa bawat aktibidad ni PNoy upang palakasin pa lalo ang kanilang pag-asa sa Election 2016.
Ganito, taumbayan. Ang Leyte, Liberal Party (LP) na roon. Bahala na ang angkan ng Petilla pero may sariling tindig ang Romualdez sa Tacloban City na hindi kasabwat ni PNoy.
Inaasahan ng partido ni PNoy na magagalit ang mga tao sa Tacloban City kay Romualdez sa ‘di pagpunta ni PNoy sa kanilang bayan. Ipupunto ng LP na ayaw kasi magmano ng mestisong iyan kay PNoy para sa inyo. O, ‘di ba?
One plus one equals two! Tinamaan ang Samar, tinamaan din lalo ang Leyte lalo na ang Tacloban City. Nagtungo si PNoy sa Samar, hindi kahit anino niya sa Tacloban City. Demonyo ang conSUHOLtant na iyan, hindi tao!



