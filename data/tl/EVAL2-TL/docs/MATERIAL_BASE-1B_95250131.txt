ANSABEEEH???: Marian, madamdamin ang b-day message kay Zia!
By Rose Garcia November 25, 2016
Natapat na Wednesday ang mismong first birthday ni baby Zia o Maria Letizia Dantes at M-W-F ang taping ng primetime series ni Dingdong Dantes na Alyas Robin Hood.
At para siguradong ang espesyal na araw na ‘yun ay makasama nga lang ang kanyang anak at siyempre, ang kanyang Misis na si Marian Rivera, nakiusap ng off si Dingdong sa buong araw ng kaarawan ni Zia.
Base sa post nina Dingdong at Marian, silang tatlo ang nag-celebrate ng birthday ni Zia sa same place raw kunsaan sila unang nag-date ni Marian may walong taon na ang nakararaan. Sa post ni Marian lumabas na sa Tagaytay ito. Niregaluhan din ni Dingdong, hindi lang ang anak kung hindi pati si Marian ng isang painting nilang mag-ina na gawa ni Mark Padernal.
Super thankful si Marian sa gesture na ito ni Dingdong.
Sey niya sa kanyang Instagram post, “Happy Birthday, Anak.
Mahal na mahal ka namin ng Tatay mo.
Nawa’y lumaki ka na maging isang mabuting tao at mapagmahal sa iyong kapwa.
“Kasabay ng iyong kaarawan ay ipinagpapasalamat ko rin ang isang taon ko na pagbibigay ng gatas sa iyo.”
Ang naging litanya raw ni Dingdong sa kanya, “Hinding-hindi ko nakakalimutan ang sakripisyo mo para sa anak natin.

“I am so proud of you! I appreciate your efforts very much!”
Sabi pa ni Marian, “Iyan ang litanya ng asawa ko bago nya ibinigay ang painting na ‘yan sa akin kanina lang pagkauwi namin from Tagaytay.
Mahal, salamat sa regalong ito. Sobrang naantig mo ako.
“Haaay ang sarap mabuhay na kasama kayong dalawa. Thank you Lord. #PurelyBreastFed.”
Sa Linggo ang balita naming small party ni Zia na pamilya nilang pareho ang mga imbitado at maaaring mga Ninong at Ninang.



