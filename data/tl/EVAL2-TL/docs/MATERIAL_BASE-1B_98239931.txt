Kapulisan sa Kabacan nagnegatibo sa drug test

July 28, 2016

KABACAN, North Cotabato, Hul. 28 (PIA)--- Negatibo ang naging resulta ng isinagawang drug test kamakailan sa hanay ng kapulisan dito sa bayan. Ang random drug testing kaugnay sa inisyatiba ng Duterte administration sa pagsugpo sa ilegal na droga ay pinangunahan ng Scene of the Crime Operatives (SOCO) na nakabase sa Kidapawan City PNP at sa pangunguna ni Chief Insp.

Michael Tan. Ayon kay Police Senior Insp. Ronnie Cordero, abot sa humigit-kumulang 40 mga pulis ang sumailalim sa nasabing drug test. Iginiit pa ng opisyal na ito ay hindi lamang pagtalima sa aksyon ng pamahalaan kontra ipinagbabawal na gamot kundi bilang paglilinis na rin sa hanay ng kapulisan upang matiyak na walang protekor o sangkot sa paggamit at pagtutulak ng ilegal na droga. Sa kabilang banda, pinasalamatan naman ni Kabacan Mayor Herlo Guzman, Jr. ang mga pulis sa bayan sa mas pinalakas na pagpapatupad ng mga polisiya ng mga otoridad. (SJDuerme-PIA12 with RBe√±ez-DXVL News)



