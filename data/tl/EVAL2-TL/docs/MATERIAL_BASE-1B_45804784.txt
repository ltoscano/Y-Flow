Petron kakapit pa sa liderato By Elech Dawa November 5, 2016
Pakay palakasin ng Petron ang pagkapit sa liderato pagharap sa matikas na Cignal squad sa 2016 Asics Philippine Superliga (PSL) Grand Prix sa FilOil Flying V Center sa San Juan ngayong araw. Magpapaluan ang Tri-Activ Spikers at HD Spikers sa 12:30 ng tanghali bago ang kaldagan ng F2 Logistics at Generika sa alas-tres ng hapon.
Pakay naman ng reigning champion Foton na manatiling malinis ang kanilang karta, katapat nila ang RC Cola-Army sa third game, (5 p.m.).
Ibinabandera ng Petron ang kanilang high-scoring import Stephanie Niemera, solo nila ang top spot tangan ang 3-0 baraha habang nasa pangalawang puwesto ang Tornadoes kapit ang 2-0.
Miyembro si Niemer sa PSL-F2 Logistics Manila team na lumahok sa FIVB Women’s Club World Championship nakaraang buwan.
Sa huling laro ni Niemer, kumana siya ng 20 kills, three aces at isang block para tumapos ng 24 points at tulungan ang Petron sa 25-23, 23-25, 25-18, 25-19 panalo laban sa Lady Troopers noong Huwebes.
Kumana rin ang katuwang ni Niemer na import na si Serena Warner ng 14 points habang may 13 hits si Frances Molina.
“It’s still a long way to go,” wika ni Petron coach Shaq Delos Santos. May 0-1 card ang Cignal pero alam ng ibang teams na mahirap din silang kalaban dahil sa kanilang line-up.

Huhugot ng puwersa ang HD Spkiers kina Olympian Lynda Morales at Laura Schaudt habang sa locals ay sina Janine Marciano, Paneng Mercado, Mylene Paat at ang nagbabalik na si Venus Bernal.



