GlobalPort angat sa high-octane game By Ramil Cruz SSeptember 15, 2016
Nakasagip ng katiting na karangalan maski paano ang GlobalPort nang ipagligwakan ang Blackwater 139-126 sa high scoring no-bearing game kagabi ng PBA Governors Cup sa Ynares Arena sa Antipolo.
Lubak sa 12 points sa second quarter ang Batang Pier tapos ng 3-pointer ni Roi Sumang 48-36, 9:16 sa gameclock. Pero nakabuwelo pa ang Global at nakabentahe ng 15, 130-115 sa final 2:31 ng payoff period buhat sa dunk ni Mike Glover.
Season-high ng GlobalPort ang 130, samantalang ang 129 ng Elite ay all-time high ng franchise sa six conferences.

Nakalsuhan ng Batang Pier ang three-game losing skid para sa 10th spot sa 4-7, humaba pa sa walo ang tilapon ng Blackwater (1-9). “It looked like an all-star game because we’re both out of the running. It’s just about pride and effort, whoever has the pride and effort in this type of game will eventually get the win,” wika ni Batang Pier assistant coach Cholo Villanueva.
May malagablab na 37 points off-the-bench si Joseph Yeo, may double-double si Glover na 35 at 18 rebounds, naka-28 si Terrence Romeo, 14 points at 10 assists din si Stanley Pringle, at naka-13 si Jay Washington para sa Batang Pier.
“Mas mag-hardwork kami mas mabilis namin makuha chemistry at laro ng isa’t isa, makinig kami sa coach namin. Wish ko kung ano wish ng coach ko,” sabi ni Romeo. “‘Di maiwasan yung disappointment, maganda naging performance namin last time, challenge para sa amin.”
Umangat sa second game niya si Keala King na may 28 markers at 15 boards, naka-22 si Sumang, may 21 at 11 rebounds si Arthur dela Cruz para sa Elite na namemeligro sa pangatlong dead-last finish.



