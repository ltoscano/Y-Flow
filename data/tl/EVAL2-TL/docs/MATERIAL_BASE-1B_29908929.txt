Gustong i-Shamcey Supsop ng bading!

ALIW kami sa reaksyon ni Robi Domingo nu’ng mapabalitang buntis ang girlfriend niyang si Gretchen Ho na hindi naman totoo. Pati raw siya ay nagulat kung paano nabuntis si Gretchen?
“Kamay ko nga puro kalyo,” pagbibiro niya nang makatsikahan namin siya sa birthday party ng kaibigang Rommel Placente.
“Sabi ko, buntis ka raw? Maybe intervention ang mangyayari. Kasi talagang imposibleng mangyari ‘yun. Ako na ang magsasabi sa inyo, imposibleng mangyari ‘yun,” bulalas niya.
Nandoon ‘yung respeto nila sa sanctity ng marriage at konserbatibo rin daw ang mga Chinese.
“Si Gretchen kasi sobrang Catholic niyan at saka Chinese. Ang alam ko ‘yung dad niya sobrang naalarma, to the point na ‘pag nagpupunta ako ng bahay nila, nararamdaman ko eh, pag nagsi-shake hands kami, ang lakas ng hawak .. napuputol ‘yung ano ko…pinaparamdam ‘yung tandaan mo ha, ang anak ko, ha, bawal pa’yan,” tumatawa niyang kwento.
Minsan daw ay nagbiro siya kay Grethen na magpakasal sila pero ‘no’ ang sagot ng girlfriend dahil hindi pa raw sila handa.
“Tinanggihan ako. Basted ako agad,” tumatawa niyang pahayag.
Dagdag pa ni Robi, hindi pa raw siya magpapakasal hangga’t hindi raw siya nakakatanggap ng 50 awards. 47 pa raw ang hihintayin niya dahil tatlo pa lang ang nakukuha niyang awards. Baka tumandang dalaga na si Gretchen niyan?
“Eh, sa kanya na ‘yun, maghanap siya ng iba,” tumatawa niya at pagbibiro.
May rebelasyon din si Robi tungkol sa bading na nag-approach sa kanya sa showbiz paglabas niya sa PBB house. Bagama’t mayaman naman ang pamilya niya, hindi siya nakaligtas sa para-paraan ng bading.
“May project daw na pag-uusapan pero 11PM? Sabi ko may school po ako, bawal po ma-late. Hayun,” sey niya.
Di ba may kasunod ‘yun na tanong na naging leading man ka na ba at may kapalit ‘yun?
“Hindi naman siya nagtanong sa akin ng ganoon,” paglilinaw ng TV host.
Sa success ngayon ni Robi bilang tv host, naniniwala rin siya sa tiyaga. Dumating din siya noon sa point na gustong mag-exit na sa showbiz dahil walang ginagawang proyekto. Naiinggit siya sa ibang produkto ng PBB na maraming ginagawa.
“Kailangan pala talaga magsimula ka sa baba at magtiyaga lang,” sambit niya.

Nabanggit din ni Robi na nakadepende ngayon kung kailan magsisimula ang Pinoy Big Brother kay Toni Gonzaga. Hangga’t maaari ay ayaw nilang palitan si Toni dahil kung kailan 10th anniversary ay saka siya mawawala.
Posibleng mag-adjust daw para sa kanya. Nasa stage kasi si Toni ngayon sa preparation ng kasal niya at magpapahinga muna sa showbiz.
Mukhang mawawala ‘yung touch ng PBB at magtataka sila pag wala si Toni na ilang years na rin niyang ginagawa. Nasanay na ang televiewers sa kanya kung paano mag-nominate at mag-evict. Oo nga naman!

Tanong ng bayan kung totoong buntis ba si Judy Ann Santos? Wala pang pormal na pag-amin o denial sa kampo ni Juday at ng kanyang mister na si Ryan Agoncillo.
Pero true ba na hindi makakasama si Ryan sa ‘Eat Bulaga Dabarkads’ ngayong June 4 dahil sa kalagayan ni Juday? Ito raw ang araw ng check-up ni Juday para makumpirma kung nagdadalang-tao nga siya.

Magsisimula na ang maalab na gabi sa worldwide telenovela sensation na “Pasion de Amor” simula ngayong Lunes (June 1) sa Primetime Bida ng ABS-CBN.
Tampok sina Jake Cuenca, Ejay Falcon, Joseph Marco, Ellen Adarna, Coleen Garcia, at bagong Kapamilya na si Arci Munoz.
Tunghayan ang kwento ng pag-ibig at paghihiganti sa pagitan ng pamilya Samonte at Elizondo.
Mamarkahan ng ‘Pasion De Amor’ ang pagbabalik sa pagdirehe ng teleserye ni Eric Quizon. Kasama rin sa cast ang nagbabalik telebisyong si Teresa Loyzaga, Aubrey Miles, Michelle Madrigal, Ahron Villena, Ingrid Dela Paz, Daria Ramirez, Alex Castro, AJ Dee, Ron Morales, Zeppi Borromeo, Ashley Rivera, Benj Bolivar, Nathaniel Britt, Mauro Lumba, June Macasaet, at espesyal na partisipasyon ni Mr. Ronaldo Valdez.
Boom!



