Mga empleyado ng NorthCot LGU at iba pang organisasyon sa lalawigan sumailalim sa RDANA training

July 20, 2016

LUNGSOD NG KIDAPAWAN, North Cotabato, Hul. 20 (PIA)--- Sumailalim kamakailan sa pagsasanay hinggil sa Rapid Damage Assessment and Needs Analysis (RDANA) ang mga empleyado mula sa iba-ibang departamento ng pamahalaang panlalawigan at ilang mga organisasyon sa probinsya. Ayon kay Mercedita Foronda, pinuno ng Provincial Governorâ€™s Office-Disaster Risk Reduction and Management Division (PGO-DRRMD) ang tatlong araw na pagsasanay ay nilahukan ng mga kawani ng Provincial Social Welfare and Development Office (PSWDO), Office of the Provincial Agriculturist (OPAg), Office of the Provincial Veterinarian (OPVet), Provincial Engineering Office (PEO), Integrated Provincial Health Office (IPHO) at ng Department of Education. Dagdag pa dito, naging partisipante din sa pagsasanay ang mga empleyado ng Cotabato Police Provincial Office, Bureau of Fire Protection, National Irrigation Administration at ang North Cotabato Emergency Response Team (NCERT). Maliban naman sa mga nabanggit na opisina nakiisa din ang ilang mga organisasyon sa lalawigan tulad ng Cotabato Electric Cooperative, Metro Kidapawan Water District, Provincial Federation of Senior Citizens at ang Provincial Federation of Persons with Disability. Sinabi ni Foronda na mahalaga ang naturang pagsasanay upang magkaroon ng mabilisang pagrereport ng mga detalye sa anumang kalamidad o sakuna na siyang magiging basehan ng pagbibigay ng agarang tulong at maayos na pagtatasa ng kasiraang naidulot. Naging isa sa mga tagapagsalita sa aktibidad si Office of the Civil Defense 12 Regional Director Minda Morante kung saan binigyang-diin nito ang mahalagang papel ng mga partisipante ng RDANA sa panahon ng kalamidad. (SJDuerme-PIA12/JSta.
Cruz-NorthCot Media Center)



