DR. JAMES G. DY WOUND HEALING & DIABETIC FOOT CENTER

MAY sakit na diabetes si Dr. James G. Dy, kaya, alam na alam niya ang nararamdaman at dinaranas ng isang taong may diabetes. Ang sakit na ito ay may maraming komplikasyon. Kapag hindi maayos ang gamutan ay siguradong maraming komplikasyon ang magsusulputan, dahil dito, healthy lifestyle ang kailangan ng bawat isa upang tayo ay makaiwas sa mapaminsalang sakit na kumikitil ng maraming buhay.
Ayon kay Dr. Dy, halos anim na buwan hindi sya makakilos dahil nagkaroon sya ng sakit na Herpes Zoster. “Napakasakit ang mga pantal sa balat, halos may langib na ang mga sugat. Ang akala ko magaling na pero hindi pa rin, bagkus kapag natuklap ang langib, nagnanaknak muli ang sugat.”
Isang araw, ipinakilala ni Mr. Robert Yang sa akin ang isang espesyalista sa sugat na nagngangalang Dr. Luinio S. Tongson. Ginamot nya ang aking mga sugat sa pamamagitan ng “Hyperbaric Oxygen Therapy (HBOT)”.
Ang Hyperbaric Oxygen Therapy ay isang paraan ng gamutan na kung saan ang pasyente ay humihinga ng 100% oxygen habang nasa loob ng Hyperberic Treatment Chamber, na may pwersang mas mataas sa lebel ng dagat.
Ang HBOT ang nakapagpapagaling, nagpapalusog at nagpapatubo ng bagong blood vessels at nagpapababa ito ng pamamaga at pamumula. Gayundin nagpapaalis at naglilinis ng toxins, metabolic wastes at nagpapabuti ng paggaling at kakayahan na labanan ang impeksyon.
Ang DR. JAMES G. DY WOUND HEALING & DIABETIC FOOT CENTER ay itinatag ni Dr. James G. Dy, noong June 3, 2011 sa Medical Arts Building ng Chinese General Hospital and Medical Center, pag-aari at pinatatakbo ng Philippine Chinese Charitable Association, Inc.
Si Dr. James G. Dy, bilang Pangulo ng Chinese General Hospital and Medical Center (CGHMC), pinatatakbo at pag-aari ng Philippine Chinese Charitable Association, Inc. (PCCAI). ANG INYONG LINGKOD/Dr. Hilda Ong



