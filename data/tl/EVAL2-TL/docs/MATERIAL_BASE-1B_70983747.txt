BUTUING WALANG NINGNING SAKIT NA SA ULO NG TV5

HALOS limang taon matapos na pamunuan ng negosyanteng si Manny Pangilininan o MVP ang TV5 na ngayon ay naging pangatlong TV station sa bansa, ilang hakbang na lang ay makababawi na rin ito mula sa sunod-sunod na pagkalugi sa mga nakalipas na taon.
‘Ika nga ni MVP, nararamdaman na niya ang unti-unting pag-angat ng kanilang viewership ratings at nakikipagsabayan na ang ilan sa kanilang mga programa sa primetime shows ng dalawang malalaking istasyon ng GMA7 at ABS-CBN 2. Maging ‘yung TV5 International nila ay No. 2 sa Pinoy Channel sa Middle East na palaging pinanonood ng mahigit sa 2-milyon nating kababayan doon.
Pero ang bumabalot sa sakit ng ulo ng mga bosing sa TV5 ay ang mga highest-paid talent nila gaya ng ‘Bituin na Wala ng Ningning’ na si “Mega Star” Sharon Cuneta.
Biruin ninyo, halos mahigit sa isang bilyong piso ang talent fee ni Shawie sa TV5 gayong wala nang ningning ang kanyang bituin dahil hindi na nga humahakot ng mga manonood ang programa nito.
Ang masakit pa raw nito, kung sino pa raw ang malaki ang talent fee ay siya pa ‘yung pala-absent kaya madalas na nadidiskaril ang kanyang programa na ang ‘feeling pa yata ni Shawie ay hanggang ngayon ay “Mega Star” pa rin siya.
’Neknek niya. Ano pa ang silbi niya kung hindi rin niya matutumbasan ang kita ng kanyang tinatanggap na limpak-limpak na talent fee (TF)?
Shawie, helow!



