BRP RAMON ALCARAZ SA WAR GAMES AT DANTE NG SBMA MPD

KAKADU 2014 ang pinakamalawak na “war games” na pinangungunahan ng “Royal Navy of Australia” (RNA) kada dalawang taon.
Ito Ang Totoo: kasali sa KAKADU 2014 ang Pilipinas, kasama ang bansang Hapon, New Zealand at Pakistan samantalang may “observers” ang Bangladesh, Cambodia, China, Thailand, Vanuatu, South Korea at India.
Malaking pagkakataon ito para matuto at magkaroon ng karanasan ang ating Navy, ayon nga kay Rear Admiral Isabelo H. Gador, vice commander ng Philippine Navy na nanguna sa simpleng seremonya bago pumalaot ang “warship” ng Pilipinas na BRP Ramon Alcaraz mula sa Subic.
Tinatayang pitong araw ang biyahe bago marating sa Australia ang 180 opisyal at tauhan na sasabak sa KAKADU 2014 mula Agosto 25 hanggang Setyembre 12, 2014.
Bukod sa “warship,” sakay ng naturang barko ang Philippine Navy “helicopter” na gagamitin sa “war games.”
Nakatutuwang pagmasdan ang mga opisyal at tauhan ng Philippine Navy sa “send-off” sa Subic nitong Linggo ng umaga dahil matitikas at propesyunal ang kanilang mga kilos at itsura.
Dati kasi mukhang kawawa ang ating navymen kaya may nakikita tayong malaking pagsulong ng ating navy.
Sana maging sa larangan ng pakikipagdigma ay dala nila ang kanilang pagiging matikas dahil kung tutuusin, napakahalaga ng navy sa Pilipinas na binubuo ng mahigit pitong libong isla.
Ito Ang Totoo: tulad ng Air Force, napapanahon na talagang buhusan ng pondo at lohistica ang Philippine Navy kahit pa napakayaman at nakauna ng daan-daan, kung hindi libo-libong milya na ang navy ng Tsina na walang pakundangang nananakop ng teritoryo ng may teritoryo sa West Philippines Sea na kilala ring South China Sea.
Malaking bagay ang pakikipag-sanay ng Philippine Navy sa mga navy ng iba’t ibang bansa, lalo na ang mga bansang ninanakawan din ng teritoryo ng Tsina tulad ng Japan.
Gawin na itong regular at suportahan ng pamahalaan kesa naman ninanakaw lang ng mga kangkongressman ang pera ng bayan.



