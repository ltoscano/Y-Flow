ToMiho, Intensity 5 ang pagmamahalan By Allan Diones November 25, 2016 MAY teleserye na ang ToMiho loveteam nina Tommy Esguerra at Miho Nishida na parehong galing ng PBB 737.
Kasama ang dalawa sa Langit Lupa na papalit sa Be My Lady na ngayon ang final episode.
Bilang ito ang first TV project ng mag-loveteam after ng PBB ay nag-workshop sila bago sila sumalang sa aktingan. “We had to work on our compatibility onscreen because totoong couple kami, you know.
Not just showbiz, we’re actually a real couple,” bulalas ng long-haired hunk na si Tommy.
“So, putting that on TV is a little more difficult than just being ourselves because we’re playing characters na.
“So, yeah, we just do workshops, team building, that’s what you call it, where we work on being able to project what it is we want to show for the audience.
“So, workshops talaga, that’s really it because we’re actually pretty… obviously, we’re really close.
“So, the workshops were really what made it, I guess easiest for us.”
Sabi ni Miho, marami silang natutunan sa workshops na ‘yon.
Hindi lang kung paano magbitaw ng linya kun’di dapat ay alam nila ang kuwento ng teleserye nila para malaman nila kung paano nila ipo-portray ang mga karakter nila.
‘Pag meron silang hindi alam ni Tommy ay nagtatanong sila. Mababait ang mga kasama nila sa show kaya nae-enjoy nila ito.
Kakaibang mundo ang showbiz sa lahat ng na-experiece niya, sabi ni Tommy.
“It’s interesting, it’s a roller-coaster ride. It’s fun, it’s exhilarating and scary and nerve-wracking. So, it’s just an interesting experience,” pakli ng Ingliserong binata.
In fairness ay mukhang inlab talaga kay Miho ang guwaping na si Tommy. Siya ba ay inlabey din dito?
“Siyempre, mahal ko rin naman po siya. Yes. Siyempre, hindi naman nawawala ‘yon.
“At saka hindi siya nagbago katulad nu’ng PBB na alam n’yo ‘yon?

Super inlab na inlab siya roon sa akin.
“‘Yung kaswitan niya, hindi nawala actually. Kaya ayun. Ha! Ha! Ha!” tawa ng dalaga.
Intensity 5, ganu’n!
Tsura ng pagmamahalan noon nina Sen. Leila de Lima at Ronnie Dayan.
***
May pumansin sa mahabang buhok ni Tommy kung wala ba siyang balak ipaputol ito.
Sey ng Fil-Am hunk, 5 to 7 years nang ganu’n kahaba ang buhok niya at dito siya mas komportable.
“I will cut my hair if a projet called for it and they needed me to. I will do it. But if not, I don’t think I would anytime soon.”
Probinsiyanang kasambahay ang papel ni Miho at magkakainlaban sila ng school teacher na karakter ni Tommy.
Sa Lunes (November 28) ang simula ng Langit Lupa sa Kapamilya Prime Tanghali bago mag-It’s Showtime.



