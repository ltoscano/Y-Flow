
The Irony of Love

PureGold Montalban (Lk. 10: 1-9) “Marami nga ang aanihin at kakaunti naman ang manggagawa.” Marami ang gawain sa Simbahan ngunit kakaunti lamang ang tumutugon upang maglingkod dito. Kulang ang mga pari na magpapalaganap ng Mabuting Balita. Kulang ang mga madre na mag-aakay lalo na sa mga nangangailangan. Kulang ang mga Lay Ministers of the Eucharist na magdadala ng katawan ni Kristo sa mga may karamdaman.

Kakaunti ang mga katekista na magtuturo sa mga bata ng tungkol sa pananampalataya. Bakit nga ba kapag paglilingkod sa Simbahan ay kulang?

Ngayong araw na ito ipinahayag na may mga tinawag si Hesus at kaniyang isinugo. Ano kaya ang dapat na maging katangian ng maglilingkod kay Kristo? Dahil anibersayo ng Puregold Montalaban gamitin na din natin itong gabay: G for GENEROSITY. Ang pagtugon sa tawag ng paglilingkod ay purong pagbibigay. Hindi lamang mga materyal na bagay ang ibinabahagi ngunit mas mabigat ang pagbabahagi ng oras. Mahirap ibahagi ang panahon lalo na ngayong maraming gawain na dapat na tugunan.

Ang mga tumugon kay Hesus ay mga gawain din pero iniwan nila ito upang gawin ang iniuutos ni Hesus. Ikaw, may puso ka bang marunong magbigay ng panahon para sa iba? O for OBEDIENCE. Ang pagtugon sa tawag ni Hesus ay purong pagsunod. Hindi kaniyang sariling nais ang dapat na iniisip kundi yun kung ano ang ninanais ng Diyos. “Not my will but the will of God.” Ang pagtalima sa kalooban ng Diyos ay paglimot sa sariling kagustuhan. Ito ay pagsasabuhay ng ang sariling kalooban ay maging katulad ng kalooban ng Diyos. Ikaw, may kalooban ka bang inuuna ang kagustuhan ng Diyos? L for LOVE. Ang pagtugon sa tawag na ipahayag ang Mabuting Balita ay purong pagmamahal. Ang tunay na pagmamahal ay ang paghahangad ng kung ano ang mabuti para sa iba. Ang pagiging disipulo ni Hesus ay naghahangad na mahalin ang lahat…mga taong hindi nakaranas ng pagmamahal, mga taong mahirap mahalin, mga taong hindi marunong magmahal. D for DETERMINATION. Ang pag-oo na sumunod kay Hesus ay purong lakas ng loob hanggang sa wakas. Ito ay walang halong pagsuko kahit na nga sa gitna ng kahirapan ng paglilingkod. Kailangang panghawakan ang panghabam-buhay na desisyon kahit na nga luha at kalungkutan ang nararanasan. At kung susuko man ito ay ang pagsuko sa kalooban ng Diyos. Tinatawagan ka ni Hesus. Let’s go PURE-GOLD. Generosity, Obedience, Love, and Determination. Kapag meron ka nito, wala kang talo? Happy 2nd Anniversary Puregold Montalban!



