Pinky Webb lumayas na sa ABS-CBN

MASAKIT man marahil sa loob na mag-resign sa ABS-CBN na pinagmulan ng kanyang career, minabuti ni Pinky Webb na umalis na lamang kesa sa maging starlet siya for life.
Ang sabi, feeling daw kasi nitong beauty-ing news personality hindi siya nabibigyan ng sapat na project ng malaking network na pinaglilingkuran kaya lumayas na lamang at lumipat sa CNN Philippines na local counterpart ng CNN sa US. Kung hindi ito ang dahilan, baka malaking TF ang offer sa kanya ng kabilang channel kaya niya dinakma ang oportunidad na ito, o pwede ring mas bida ang dating niya rito kesa rating istasyon na itinapon siya sa ANC kesa sa bigyan ng programa sa Channel 2.
Ewan natin kung itong pag-alis niya ay makaaapekto sa kanyang erpat na si dating senador Freddie Webb na may program every weekend sa DZMM.
Bakit nga ba mas bongga pa ang career ng mga piniratang talent ng istasyon kesa sa kanya na homegrown talent? Marami na rin siyang award na natanggap bilang patunay ng kanyang galing sa broadcasting.
Sa kabilang banda, kaya naman daw hindi siya nabibigyan ng magandang puwesto sa main channel ng network na mas maganda para sa kanyang career kesa sa news channel na walang gaanong fans at hindi siya sumikat-sikat, hindi raw siya commercial friendly. ‘Yun na!

DENIECE CORNEJO, TINUWARAN NI CEDRIC LEE
Biniro raw ni Deniece Cornejo si Cedric Lee sa isang text message niya rito na wala na siyang pambayad sa abogado kaya kailangan niya ang tulong, imbes mainis, natawa na lamang daw siya sa sagot nito na magtrabaho raw siya para magkapera para may pambayad sa abogado.
Ang hindi alam ni Cedric, all-out ang tulong na ibinibigay ni Atty. Ferdinand Topacio kay Deniece bilang kliyente dahil pangako niya ito sa lolo ng dalaga na si Mang Rodrigo Cornejo na matagal na niyang kaibigan.
Ang talagang layunin ni Atty. Ferdie ay i-represent lamang si Deniece sa kasong kinahaharap nito, pero napansin niyang multi-talented pala ang kontrobesiyal na dalaga. Maliban sa angking ganda, marunong itong kumanta, tumugtog ng iba’t ibang instruments, at may inborn talent ito sa pag-arte. Kahit walang rehearsal at pormal na acting workshop, nakaaarte siya ng malalim, kahit walang dialogue at facial expression lang.
Sa mga hindi nakaaalam, may isang commercial na ginawa si Deniece sa Indonesia para isang produkto sa ngipin. Para siyang si Nora Aunor na emote pa lang ay sapat na para sabihing magaling siyang artista. Eh, oks pa ang kanyang speaking voice kaya complete packaged ang kanyang acting ability.
Abangan si Deniece sa isang pelikula na intended for MMFF at kayo na humusga sa kanyang pag-arte.

AKTOR BUKILYA ANG KABADINGAN SA EROPLANO
Isang kakilala namin ang nakasabay ng aktor habang paakyat ng eroplano. Nagtaka siya kung bakit magka-holding hands ang aktor at ang kasama nitong guwapong lalaki. Akala niya, inaalalayan lamang ang una sa pag-akyat, pero iba raw ang pagkakahawak ng dalawa, masyadong mahigpit at hindi bumibitiw hanggang sa makapasok. Ang tanong ng kausap namin, bading ba si aktor?
May kamag-anak naman kaming naglalaro ng badminton sa isang pribadong sports center sa Kyusi. Nakasumbrero pa ang aktor nang pumasok, pero nang makita nitong kokonti lamang ang tao ay nagtanggal ng sumbrero. Nang sinohin ng pinsan namin ang mga kasama niya, puro macho gay. Ang ingay-ingay nilang maglaro at panay ang tilian lalo na si aktor. Ang tanong ng cousin namin, baklita ba talaga si aktor?
Marami pang kwento at tanong kaming natatanggap tungkol sa tunay na kasarian nitong aktor pero hindi kami nahihirapang sagutin dahil ipinakikita lang namin ang sex scandal niya na tinitira siya sa puwet ng matipunong lalaki. Nang mawala ang cellphone namin kung saan naka-record ang nasabing scandal ay ang hirap nang sumagot sa mga tanong. Lalaking-lalaki naman kasi ang bida natin at may anak pa.

SECOND CHANCES FINALE, NGAYONG GABI NA
Nang magsimula noong Enero, tinutukan ng mga manunuod ang GMA primetime series na Second Chances. Pinangungunahan ito nina Jennylyn Mercado, Camille Prats, Rafael Rosell, at Raymart Santiago.
Si Jennylyn, bilang Lyra Bermudez, ang central character sa kwento, ay ipinamahagi ang kanyang mga karanasan kasama sina Direk Laurice Guillen, Camille, Rafael, Raymart, at iba pang cast. “There’s no specific unforgettable experience, pero ‘yun mga taong nakatrabaho ang hindi ko makakalimutan. Masaya at magaan sila katrabaho lahat. It was definitely an honor working with direk Laurice. Madami akong natutunan sa kanya and sa co-actors ko.”
Ipinakita sa Second Chances kung paano kayang baguhin ng isang oportunidad ang buhay ng tao. Ipinarating din ng programa ang mensaheng, lahat ng tao ay karapat-dapat magkaroon ng second chance sa buhay at sa pag-ibig.
Sa pagtatapos ng programa ngayong Biyernes, makuha na kaya nina Lyra, Rebecca (Camille), Jerome (Rafael), at Bernard (Raymart) ang buhay na nararapat para sa kanila? Makapag-move on na kaya si Bernard at muling makahanap ng bagong mamahalin? Mapatawad na kaya ni Lyra si Jerome? At magawa pa kaya ni Lyra na makabalik sa dati niyang buhay at maging masaya muli? Sino kaya ang lalaking magbibigay kay Lyra ng second chance sa buhay at sa pag-ibig?
‘Wag papalampasin ang huling gabi ng Second Chances ngayong Biyernes, May 8, pagkatapos ng Let The Love Begin sa GMA Telebabad.



