Bayombong LGU, maglulunsad ng TESDA training center

SSeptember 20, 2016 Ben Moses Ebreo

BAYOMBONG, Nueva Vizcaya, Sept. 20 (PIA) – Ilulunsad ngayon ng local government unit sa bayang ito ang kauna-unahang Technical Education & Skills Development(TESDA) Training Center (TESDA-TC) sa barangay La Torre North.

Ani mayor Ralph Lantion, magsisilbi itong training center ng mga mamamayan na nagnanais matuto sa iba't-ibang kaalaman upang magkaroon ng trabaho.

Ang TESDA – TC ay isa sa mga proyektong isasagawa ng Bayombong LGU upang maitaas ang antas ng employment at maibaba ang antas ng kahirapan.

“Magiging sentro ito ng edukasyon para sa mga gustong makatapos ng technical education, lalo na ang mga Out of School Youth (OSYs) at mga kapus-palad,” pahayag ni Lantion.

Inaasahan dito ang pagdating ni DILG undersecretary John Castriciones at TESDA depuy-director-general Diosdado Padilla. (ALM/BME/PIA 2-NUeva Vizcaya)



