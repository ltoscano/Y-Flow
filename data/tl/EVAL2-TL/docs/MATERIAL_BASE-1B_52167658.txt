
Hwag Paupo-Upo

Hwag Paupo-Upo (Mt. 9: 9-13) Kuntento ka na ba sa buhay mo? Masaya ka na ba sa nangyayari sa buhay mo ngayon?

Si Mateo ay kuntento na sa kanyang buhay. Isa siyang maniningil ng Buwis. Malaki ang kaniyang perang kinikita. May kapangyarihan pa siya.

Kaya niyang diktahan kung magkano ang ibabayad na buwis ng isang tao.

Kaya niyang taasan o kaya ay bawasan kung makikipagtulungan ang magbabayad ng buwis. Isang simbolo na si Mateo ay kuntento na sa buhay ay ang kaniyang pagkakaupo.

Ito ay simbolo na tumigil sa isang lugar o kaya naman ay tumigil sa buhay. Ito yung pakiramdam na narating na ang lahat ng pangarap sa buhay. Yun bang tila wala ng hahanapin pa. Na lubos na ang kasiyahan sapagkat meron ng kasiguraduhan. PEro dumating si Hesus. Mula sa pagkakaupo siya ay tinwag ni Hesus na sumunod. Tumayo si Mateo at sumunod kay Hesus. Ang pagtayo ay isang simbolo ng paggalaw at pagbabago. Dun na bumaliktad ang kaniyang buhay. Doon na nagulo ang kaniyang tahimik na buhay. Ang isang maniningil ng buwis na mayaman at makapangyarihan…inutusan ng isang karpentero, ng isang nasa laylayan ng lipunan? Unbelievable! Pero si HesuS ang tumawag.

Doon napagtanto ni Mateo kung gaano siya karukha sa paningin ng Diyos.

Mayaman man siya sa karangyaan ng buhay, pulubi naman siya sa Kaharian ng Diyos. Makapangyarihan man siya sa lipunan, belewala naman ito sa makalangit na Kaharian. Noong 1972 hanggang 1981 ay ideneklara ang Pilipinas na mapailalim sa Martial law. Ang mga karapatan ng mga tao ay sisuspinde. Marami ang walang katarungang hinuli, ikinulong, nakaranas ng turure, marami ang walang awang pinatay at marami din ang bigla na lang nawala at hanggang ngayon ay di pa malaman kung anong nangyari sa kanila. Salamat na lang at maraming taong hindi na lamang umupo at pinanood ang nangyayari. Marami ang tumayo at nakipaglaban upang maibalik ang demokrasya at maibigay muli ang inagaw na karapatan. Marami sa kanila ay maayos ang buhay ngunit pinili na magsakripisyo at makipaglaban. Ang iba pa nga ay nagbuwis ng buhay. Sila ay mga tunay na bayani ng lipunan. Never again to martial Law! Kuntento ka na ba sa buhay mo? Hwag ng magpa-upo-upo. Tumayo Tayo at sumunod kay Kristo…



