Handa na ba si Grace Poe maging presidente?

AYAW daw ni Senadora Grace Poe tumakbong Bise Presidente sa 2016.
Gagamitin lang daw siya ng ka-tandem niya. Tama!
At kung maging bise presidente siya, manunungkulan siya ng anim na taon (2016 – 2022) at baka hindi na siya ganoon kabango kapag tumakbo siyang presidente sa 2022.
Kaya, kung iiwanan man niya ang pagiging senador sa 2016, gusto niya ay presidente na ang kanyang tatakbuhin. Anyway, balik-senador naman siya kahit matalo sa panguluhan dahil may tatlong taon pa siya sa kanyang termino.
Pero handa na ba si Grace Poe maging presidente ng Pilipinas?
May daan-daang milyones ba siya na gagastusin sa eleksiyon tulad nina VP Jojo Binay at DILG Sec. Mar Roxas na may mina ng pera?
Sa panahon kasi ngayon, masakit man pakinggan, pera-pera na ang labanan sa marami sa mga botante.
Kung sakali man, handa na ba si Grace Poe para habulin ang mga nagpayaman nang todo-todo sa kontrobersiyal na DAP at PDAF?
Kaya ba niyang habulin ang mga utak ng naglahong bilyones na pondo sa DAP under PNoy administration?
Ang mga kapwa niya senador at kongresista na nagbulsa ng daan-daang milyong kickback sa PDAP o pork barrel, kaya ba niyang ipakulong din tulad ng ginagawa ngayon ni PNoy?
Handa na ba si Grace Poe na makipagbalitaktakan sa China na patuloy na sinasakop ang ating mga isla sa Spratly?
Ang mainit na usapin sa Bangsamoro Basic Law (BBL), ano ang stands niya rito?
Ang lumalaking bilang ng istambay, paglaganap ng droga at kanser ng korupsyon sa hanay ng mga politiko at government officials, kaya ba niyang durugin ito?
Kung kaya, Go! Kung hindi, better give way sa may kamay na bakal…
Ano sa palagay mo, bespren Judith?



