EYE-BALL: Rookies: May sinuwerte, may inalat
By @dbuzzketball November 10, 2016 Marami nang rookies ang nakapirma sa mga teams nila pero marami rin ang umuwi nang luhaan.
Kawawa naman ang mga hanggang ngayon ay ‘di pa rin nakakapirma despite being drafted.
Si Edgar at players niyang nasa PBA na Nag-celebrate ng kanyang birthday nu’ng Sabado ang kaibigan naming player agent na si Edgar Mangahas at naging napakasaya ng kanyang selebrasyon.
Dumating sa kanyang party ang ilan sa kanyang mga alaga na ngayon ay pawang mga PBA players — sina Mac Belo, Roger Pogoy, Jonathan Grey at Gelo Alolino.
Marami pang players na dumating at pawang mga taga-FEU kung saan si Edgar ay isa sa mga nakasuporta.
Bago pa lang itong si Edgar sa pagiging player agent pero marami na siyang players na nagiging matagumpay.
Kaibigan ng maraming taga-showbiz si Edgar dahil siya ay movie producer at noon pa ay marami na siyang showbiz connections.
Ngayon, nasa mundo naman siya ng basketball at nag-e-enjoy siya sa trabaho bilang agent ng mga players.

Noong Sabado rin ay napadpad naman kami sa opening ng Sun Jewel jewelry store sa Shangri-La Edsa mall sa Mandaluyong.
Ito naman ay sa pag-iimbita sa amin nina Mr. and Mrs. Obet Mariano.
Si Obet ay dating player ng San Beda College sa NCAA, kasabayan nina Braullo Lim, at Frankie Lim.
Siyempre, nandu’n din sa event ang kanilang anak na ngayo’y key player ng DLSU Zobel sa UAAP na si Joaqui Mariano.
Sabi nga ni Joaqui, excited na siya sa pagbubukas ng UAAP junior division very soon.
“Sana nga po ay makuha naman namin ang championship sa UAAP juniors,” sabi ni Joaqui. “Wala na sa amin sina Aljun (Melecio) at Marco (Sario) at si Miguel (Fortuna) pero napalitan naman namin sila ng magagaling ding recruits kaya maganda pa rin naman ang chances namin.”
“And besides, we played well din naman sa mga ligang sinalihan namin nu’ng summer.” dagdag pa ni Joaqui.
Nasa huling taon na rin si Joaqui ng paglalaro sa DLSU Zobel and this early, may mga offers na rin siyang nakukuha mula sa ilang college teams.
Nasa Dubai na ang GlobalPort team.
Hindi nakasama si Terrence Romeo.
Namatay ang kanyang lola na ina ng kanyang ama na si William.
Nanghihinayang si Terrence, pero wala naman siyang magawa.
Family first para sa kanya.



