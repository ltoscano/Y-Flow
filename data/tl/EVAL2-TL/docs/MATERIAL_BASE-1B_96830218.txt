KASAPI project By Andy Sevilla SSeptember 20, 2016
Malaking bagay itong bagong proyekto ng Karera Station Association of the Philippines (KASAPI) sa mga miyebro — ang Tulong Pangkabuhayan sa mga Member-OTBs ng KASAPI!”
Sa kanilang ‘P20 Mo Manalo ng Motorsiklo’ Raffle Promo sa pakikipagtulungan ng Metro Manila Turf Club, 12 A1-Conditioned Haojue Motorcycles ang ipapa-raffle sa mga masuwerteng mananalo ng live sa Disyembre 18 sa MetroTurf.
Lahat ng Member-OTBs na magbebenta ng raffle tickets ay kikita sa kanilang mga mapagbebentahan, puwede ring manalo ng A1-Conditioned Haojue Motorycles na ipapa-raffle (6 units) sa Disyembre 18 din. Para sa karagdagang impormasyon, ang mga Member-OTBs ay puwedeng tumawag sa KASAPI Hotline – 0942-4810-945 at 734-8077.
Hanggang ngayon ay hindi pa nabibigyan ng lunas ang problema ng major players sa industriya tungkol sa bagsak na premyuhan sa karera.
Imbes na pagtuunan kung paano lalakas ang benta sa gitna ng ‘threat’ ng ibang mga sugal tulad ng casino at internet gambling, ibang bagay ang napagtuunan ng mga namumuno sa ating industriya, sabi ng maraming opisyal ng iba’t ibang sectors nito.
Kaya tanging pag-asa ng maraming major players ay kung may added o guaranteed na papremyo ang mga karerang kanilang sasalihan. Ganito na kadesperado ngayon ang karamihan para maka-survive sa kawalan ng pagkakakitaan sa karera….
Nagbigay ang Seaoil Philippines ng discounts sa Uber drivers na pumapasada sa Metro Manila na tatagal hanggang katapusan.
Ang discount sa gasoline ay 5%, 2% naman sa diesel at puwedeng makuha sa lahat ng 60 Seaoil stations. Maraming Uber drivers ang tiyak na masisiyahan nito.
Magandang incentive ito na magbibigay-daan para mas marami ang gumamit ng mass transportation kesa dalhin pa ang kanilang sasakyan at makatulong sa pagsugpo sa matinding traffic sa Kamaynilaan.



