Full alert nationwide idineklara By Armida Rico, Nonnie Ferriol SSeptember 4, 2016
Matapos magdeklara ng full alert status ang National Capital Region Police Office (NCRPO) sa Metro Manila ay tuluyan na ring idineklara ni Philippine National Police (PNP) Chief Director General Ronald ‘Bato’ dela Rosa ang full alert status Nationwide, ito’y matapos ang malagim na pagsabog sa night market sa Roxas Boulevard, Brgy. Sta. Ana, Davao City kamakalawa ng gabi.
Ipinag-utos na ni Dela Rosa sa lahat ng regional director na paigtingin ang mga pagbabantay ng lahat ng kapulisan sa buong bansa.
Lahat ng miyembro ng Pambansang Pulisya ay inoobligang pumasok para lalo pang palakasin at doblehin ang pagbabantay sa lahat ng matataong pampublikong mga lugar. Palalakasin din ang pagbabantay sa mga police station, detachment police at sa mga kampo sa bansa. Makikipag-ugnayan din sa mga intel at friendly unit sa mga lugar na kanilang nasasakupan.
“Direct your PDs and COPs to supervise checkpoints and deployment of patrols in areas of convergence and vital installations.

Security in seaports, airports, terminals, malls and other public areas should be doubled. All MSRs main supply routes shall have border control points and police security checkpoints and patrols,” utos ng PNP chief.



