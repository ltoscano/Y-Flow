NOGNOG NA PRINSIPYO AT DALISAY NG BULACAN

MATAPANG, may matinding paninindigan at tapat sa paglilingkod!
‘Yan, parekoy, ang paniniwala ko kay Jojo Binay simula noong alkalde pa siya ng Makati. Pero ngayon ay hindi na. King-ina!
Tapang? Na kesyo ay hindi siya umuurong sa anomang laban?
Tangna, sa labanan pa lang ng “labasan ng ebidensya at katotohanan sa Senado ay umurong na ang kanyang petlog! At may gana pang maghamon ng debate kay Sen. Trillanes, pero nang kinasahan ng senador ay bigla namang umatras!
Ang masakit, parekoy, kung anik-anik pa ang ibinibigay na palusot sa pagbahag ng kanyang buntot . . . hindi na lang aminin na takot siyang mabunyag nang husto sa madlang pipol ang katotohanan sa iniuulat na sandamakmak nilang pangungulimbat!

Wala ka na, Vice-Pres. Jojo Binay, pupusta ako ng piso, kahit lo-dyes pa, tapos na ngayon ang inyong karera sa politika!
Biruin mo, parekoy, pinagod pa talaga ni Nognog ang mga taga-KBP para lang ikasa ang kanyang hamon na debate.
‘Yun pala mag-aala Mac Arthur lang. Pabaliktad pa.
I shall retreat!
Ang katwiran, parekoy, ni Nognog, na kesyo may pahayag si Trillanes na dehado siya sa laban dahil magulang, este, magaling na abogado si Binay.
Oh eh, ano naman ang konek n’un? Mas mabuti nga at nanlamang, este, nakalalamang ka na naman!
Kaya pwede mo na namang gaguhin ang taumbayan sa kung ano-anong palusot para lang magmukha ka na namang malinis, basal at inosente!
‘Yun nga lang, parekoy, alam talaga ni Nognog na walang magagawa ang pagiging abogado kahit mahusay kuno, kung ang pag-uusapan ay dokumentadong katotohanan!
Payo ko po sa iyo mahal na “Pangalawang” na Pangulo, huwag na huwag kang maghahamon ng debate kung ang iyong tunay na intensyon ay magbla-bluff ka lang.
Dahil kapag kinagat ang iyong hamon ay nagmumukha ka lang engot! At nalulusaw pa ang iyong prinsipyo!



