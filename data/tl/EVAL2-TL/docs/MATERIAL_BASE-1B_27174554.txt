NANAKAWAN ANG BULACAN

UNANG inililigpit ng mga mangungulimbat ang sekyu, aso, CCTV at anomang bagay na magiging sagabal sa kanilang operasyon.
Para nga naman walang bakas na maiiwan o kaya ay walang makamo-monitor sa masama nilang layunin.
Ganito rin kaya, parekoy, ang planong gawin sa kapitolyo ng Bulacan?
Simula kasi noong panunungkulan nina dating Govs. Josie Dela Cruz at kapatid nitong si Jonjon Mendoza ay mahigpit na pinaiiral ang Financial Management Information System sa lahat ng transaksyon ng kapitolyo.
Ibig-sabihin, sa pamamagitan lamang ng computer ng iba’t ibang departamento ay nasusubaybayan ang daloy ng mga dokumento ng bawat transaksyon.
Mas mabilis ang proseso at maraming tao ang may access o makamo-monitor kung may maganap man na hokus pokus!
Pero noon lamang nakaraang linggo ay tinanggal na ang nasabing sistema.
Ibig-sabihin, parekoy, maliban sa babagal na naman ang mano-manong proseso ng mga dokumento ay maitatago pa nang lubusan sa mata ng taumbayan kung may gagawing katarantaduhan ang mga taga-Kapitolyo!
King-ina! Gov. Willy Alvarado, may pinaplano na naman ba kayo?
Ngayong wala na itong Financial Management Information System ay mas madali para kina Gob ang gumawa ng kabuktutan!
Dahil siya na lang at ilang tao na magiging kasapakat ang makamo-monitor..
…Kung sakaling mangulimbat ang mga animal!
‘Yan nga ba, Gov. Alvarado, ang inyong plano? Ha?
Dahil kung wala kayong planong pagnakawan ang kapitolyo ay bakit ninyo inalis ang nabanggit na sistema?
Siya nga pala ,parekoy, musta na kaya ang mga kaso ng pangungulimbat (plunder) na isinampa laban kay Gov. Alvarado at sa kanyang mga kampon?
Gutom na naman ba kayo?



