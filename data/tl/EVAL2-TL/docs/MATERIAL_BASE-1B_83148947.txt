Out Of Order: Duterte at CIA
By Raymond Burgos October 7, 2016 Nasa Vietnam si Pangulong Rodrigo Duterte nang sabihin niya sa harap ng daan-daang mga Pilipinong naninirahan sa naturang bansa na may plano ang Central Intelligence Agency (CIA) ng Estados Unidos na ipapatay ang presidente ng Pilipinas.
“Sabi nila. pa-plano-plano raw ang CIA na patayin ako. Susmaryosep, ginoo,” sabi ni Duterte sa mga Vietnam-based na Pilipino sa Intercontinental Hotel noong nakaraang linggo.
Hindi sinabi ni Duterte kung papaano niya nakuha ang impormasyon hinggil sa planong asasinasyon sa kanya ng CIA pero nakakagulat na sa Vietnam niya pa ito sinabi na bansang kilala na lumaban at nagtagumpay sa mga sundalong Amerikano sa ikalawang Vietnam War matapos talunin ang mga Pranses sa Dien Bien Phu noong 1954. Walang opisyal na pahayag ang CIA sa isiniwalat ni Duterte na “assassination plan” laban sa kanya. Naging ugali na rin naman kasi ng CIA na maglabas ng mga “niether confirm nor deny” na mga statement sa mga isyu laban dito.
Hindi rin naman puwedeng isantabi ang ganitong posibilidad dahil kilala ang CIA sa pangangalap ng intelligence sa labas ng Estados Unidos at may lisensiya ang naturang ahensya na magsagawa ng mga operasyon laban sa mga banta sa interes at seguridad ng gobyernong US at mga mamamayan nito.
Kilala rin ang CIA na nagsasagawa ng mga destabilisasyon sa mga bansang ang patakaran ng mga pinuno ay salungat sa interes ng Estados Unidos. Ito ang dahilan kung bakit sa mga ilang mga matagumpay na kudeta sa Latin America ay nasa likod nito ang CIA.
May basehan ang CIA kung naisin nitong gumalaw laban kay Duterte. Una, ilang beses nang minura ni President Rody si outgoing US President Barack Obama. Ikalawa, gusto nang itigil ni Duterte ang joint military exercises ng Armed Forces of the Philippines (AFP) at ng mga sundalong Amerikano. Ikatlo, gusto nang isantabi ni Duterte ang relasyon ng Pilipinas sa US at kapalit nito ang pakikipag-ugnayan sa Russia at China bilang mga tagapagbenta ng mga armas.
Matatandaang bumagsak ang rehimeng Marcos noong 1986 matapos bawiin ng US ang suporta nito sa kanilang pinaka-masunuring tuta mula 1965 hanggang 1986.
Lihim ding sumuporta ang CIA sa Reform the Armed Forces Movement (RAM) sa mga serye ng kudeta laban sa administrasyon ni dating Pangulong Corazon Aquino kung saan muntik na itong bumagsak noong Disyembre 1989 kundi lang nagdesisyon si dating US President George Bush na si Tita Cory pa rin ang kanilang sinusuportahan.
Isa si Assistant Secretary of State Daniel Russel sa mga nagbabala sa posibleng masamang ibunga ng patuloy na pagpostura ni Duterte bilang anti-US. “I think it would be a serious mistake in a democratic country like the Philippines to underestimate the power of the public’s affinity for the U.S. That’s people power,” ani Russel sa Associated Press.

Hindi na nga lang tahasang sinabi ni Russel na dalawang presidente na ng Pilipinas ang napatalsik sa pamamagitan ng people power, kabilang ang diktaduryang Marcos noong 1986 at administrasyong Estrada noong 2001.
Pero ang pinakanakakabahala ay kung gumalaw ang mga Hudyo sa US lalo na yaong mga nagma-may-ari ng malalaking bangko at institusyong pinansyal dahil kung magkagayon ay sila ang magpopondo ng kampanya laban sa gobyerno ni Duterte.

Ano nga kaya?



