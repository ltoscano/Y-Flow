Ginebra twice-to-beat, salamat sa Alaska By Ramil Cruz SSeptember 11, 2016
Nagsilagok ng double-double jobs sina Calvin Abueva at LeDontae Henton upang kamauhin ang Alaska Milk na maligwak ang Phoenix Petroleum, 103-87, kahapon sa PBA Governors’ Cup eliminations sa Mall of Asia Arena sa Pasay City. Sumubi si Abueva ng 18 points at 21 rebounds samantalang lumunok ang AM import ng 15 pts. at 20 rebs. tungo sa third straight win at pakikipagbuhulan ng winning team pansamantala sa quadruple-tie para sa fifth spot kasama ang biniktima at mga idle Meralco at NLEX sa 5-5 win-loss slates. “I feel that we got our team back. There’s a very subtle defensive issues that trickled into our team. If that’s the way we play I think we have a chance against anybody,” lahad ni Aces coach Alex Compton sa pagsinghap ng pag-asa pa sa quarterfinals.
Nangalabaw si Eugene Phelps ng 34 markers at 24 boards para sa PP, pero gaanong walang local teammates ang nakatulong niya sa offense. Pinakamalaki nang agapay sa kanya ang tig-siyam na puntos nina Joshua Urbiztondo at Simon Enciso.
At dapat magpasalamat ang Barangay Ginebra San Miguel sa Alaska, dahil sa panalo ng Aces, swak na ang Kings sa top 4 na may insentibong twice-to-beat, gaya ng nauna roong TNT Katropa. Tuloy ang hostilidad ngayon sa MOA pa rin pagsubok ng Bolts sa pangatlong sunod na pagkakataon na makapasok sa Last Eight kontra Mahindra (6-4) sa 4:30 p.m. No-bearing game na ang 5:15 p.m. ng Star (2-7) at TNT KaTropa (8-2).
Nasipa na sa playoff ang Hotshots gaya ng GlobalPort (3-7) dahil sa pag-alpas ng Aces sa Fuel Masters. Swak na sa top four finish tapos ng 11-game elims na may twice-to-beat ang TNTK. Nasa quarters na rin ang Enforcer.



