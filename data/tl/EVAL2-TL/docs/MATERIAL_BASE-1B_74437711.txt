Perlas Pilipinas vs Singapore ngayon
By Elech Dawa SSeptember 20, 2016
Haharapin ng Perlas Pilipinas ang Singapore sa pagsisimula ng kanilang kampanya sa SEABA Women’s Championship sa Malacca, Malaysia.
Umpisa ang bakbakan sa alas-tres ng hapon, unang tournament ng Pinay cagebelles matapos ang kanilang run para makasampa sa level 1 competition ng FIBA Asia Women’s Championship nakaraang taon. Subalit kinailangan magpalit ng line up ang Pilipinas.
Pinalitan ang matagal ng naglalaro sa national team na si Ewon Arayi ni Andrea Pontejos.
Dinala ang veteran cagebelle sa V. Luna Hospital nakaraan matapos ma-diagnosed ng dengue.
Maayos na ang kanyang kalagayan pero hindi siya binigyan ng clearance ng doctor para maglaro.
Si Arayi ay personnel sa Philippine Navy.
“Kaya ko na nga maglaro, kaso lang ‘yung doctor namin sa Navy ayaw ako bigyan ng clearance. Gusto niyang magpahinga pa ako,” saad ni Arayi.
Dumating nakaraan sa Malaysia sina head coach Patrick Aquino, players Afril Bernardino at Jack Animam mula sa National U Lady Bulldogs.



