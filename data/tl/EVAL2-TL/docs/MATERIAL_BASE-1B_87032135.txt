PRANGKAHAN: Duterte: Hindi naman puputulin ang relasyon sa Amerika
By Ellen Tordesillas October 23, 2016 Sabi ko na nga ba, e. Sa bawat nakakagulantang na mga sinasabi ni Pangulong Rodrigo Duterte, kalma lang, huwag muna magpa-stress out. At kinabukasan baka iba na naman ang magiging tono.
Ganun nga ang nangyari sa kanyang inanunsyo sa China noong Huwebes na makipaghiwalay na daw siya sa Estados Unidos.
Sabi niya sa kanyang talumpati sa Philippine-China Trade Investment Forum sa Beijing noong Huwebes pagkatapos niya ibinuhos ang sama ng loob dahil pinahirapan daw siya ng Immigration sa Amerika maraming taon na ang nakaraan, “So with that I, in this venue, your honors, in this venue I announce my separation from the United States both in military, not with the social because there are Filipino—both the military, but economics also. So please you have another problem of economics in my country. I have separated from them. So I will be dependent on you for all time. But do not worry, we will also help as you help us.” Nang dumating siya hatinggabi noong Biyernes, tinanong siya ni Ina Andolong, reporter mg CNN Philippines kung ano talaga ang ibig niyang sabihin sa ‘separation’ o paghihiwalay sa Amerika. Mag-iisyu ba siya ng direktiba sa mga militar at Department of Foreign Affairs (DFA)?
Sagot niya, dapat daw intindihan ang konteksto ng kanyang sinasabi. Ano ‘yun?
Hindi naman daw maaring putulin niya ang relasyon sa Amerika dahil marami daw Filipino sa Amerika. Ang sinasabi daw niyang ‘separation’ ay paghihiwalay ng foreign policy. Ano ‘yun?
Ito ang eksakto niyang sinabi: “When you say severance of ties you cut the diplomatic relations. I cannot do that. Why?

It’s to the best interest of my country that we maintain that relationship.

Why? Because there are many Filipinos in the United States of well, Americans, of Filipino ancestry. Why? Because the people of my country is not ready to accept– I said ‘separation’—what I was really saying was separation of a foreign policy.”
Sabi niya dati raw sunud-sunuran tayo sa mga Amerikano. Hindi na daw ngayon dahil maliban sa China, nakipag-usap na rin siya sa Russia. Nag-usap sila ng Russian Prime Minister Dmitry Medyedev noong Asian summit sa Laos noong isang buwan at naintindihan daw ang kanyang problema tungkol sa ekonomiya ng Pilipinas. Kaya kung gusto daw niya ng atomic bomb, dadalhin daw ng mga Russian dito.
“If I would like to have an atomic bomb and if it is given to us, I will bring it here. That is what it means but I would like to thank Russia for understanding us. My problem—and they know also that how hard I am in dealing with the economic stress of my country.”
Ngunit alam naman daw niya na hindi maaring putulin ang relasyon sa Amerika, “Because the Filipinos in the United States will kill me.”

Kaya hindi raw siya pupunta sa Estados Unidos: “That is why I am not going there, not in this lifetime. P*^@ng *n@ inaabuso kasi tayo ng mga walang-hiya.”
Ayan kayo na ang bahala umintindi.



