Narco-celebs isama sa drug war By Tina Mendoza SSeptember 15, 2016
Iginiit ni Quezon City Rep. Alfred Vargas, dating artista bago sumabak sa pulitika, na dapat ituloy ng Philippine National Police (PNP) ang imbestigasyon sa mga showbiz personalities na sangkot sa illegal drugs dahil wala umanong dapat na exempted sa kampanya ng pamahalaan kontra sa droga.
Ayon kay Vargas, walang pinipiling biktima ang droga at siya mismo umano ay magpapatunay na naging saksi ito kung paano sinisira ng iligal na droga ang pagkatao at kabuhayan ng ilang mga artista kaya naman suportado nito ang ginagawang hakbang ni PNP Chief Ronald ‘Bato’ dela Rosa na imbestigahan at tukuyin ang mga artista na sangkot sa iligal na droga at tulungan naman ang mga user para makapagbagong buhay.
Aminado ang mambabatas na sa pahayag ni Dela Rosa na lilinisin ang show business sa mga sangkot sa illegal drugs ay marami na ang natakot at nahimok nang magbagong buhay kaya naman apela nito sa PNP ay agresibo pa ang gawing imbestigasyon sa mga artista na may kinalaman sa illegal drugs para tuluyan nang malinis ang showbiz industry.



