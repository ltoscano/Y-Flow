BOLTS MINUS DILLINGER SA GAME 3 By Ramil Cruz October 1, 2016
Hindi magpapaapekto ang Meralco sa pagkawala sa Game 3 ni Jared Dillinger para sundan ang pampalakas-loob na 106-91 Game 2 win kamakalawa na humatak sa 1-1 deadlock sa PBA Governors’ Cup best-of-five semifinal series kontra sister team TNT.
Sa masamang landing tapos nang layup sa last 1:05 ng game, iika-ikang lumabas ng court ang key player. Nakumpirmang nagka-hamstring injury si Dillinger kaya wala mamaya sa Smart Araneta Coliseum. Iisa ang misyon ng magkatunggali, makuha ang krusyal na 2-1 lead.
“We will have to deal with a little adversity with the lost of JD to a hamstring injury,” lahad ni Bolts coach Norman Black. “At the same time we will still go out to play good basketball. Other players will have to step up. Defense will once again be the key to the game.”
Wala ring kasiguruhan kung makakapaglaro si Asian import Mike Madanly sa KaTropa na nagka-back pain sa second quarter kaya hindi na ibinalik sa final half. Hindi na rin binalik ni TNT coach Jong Uichico ang kamador niyang si Jayson Castro sa payoff period matapos silang maiwan ng 24 sa third.
Nasa bench lang din si big guard Ryan Reyes na pagkatapos ng Game 2 ay dinala sa ospital dahil sa trangkaso.



