ALL-OUT SA FINAL SHOWDOWN By Elech Dawa October 14, 2016
Walong sunod na titulo ang puntirya ng San Beda, unang korona sa 16 na taon ang target ng Mapua pagharap nila sa Game 3 final showdown ng 92nd NCAA juniors basketball tournament sa Mall of Asia Arena mamaya. Humirit ng winner-take-all ang defending champion Red Cubs matapos sakmalin ang 81-78 panalo noong Martes para itabla ang best-of-three series sa 1-1.
Nanaig sa Game 1 ang Red Robins, 83-64.
“We will give everything we got for that championship,” diin ni SBC coach JB Sison.
Nais din ng Red Cubs na sikwatin ang league-best 23 titles habang pakay kanain ng Mapua 21st title sa pangkalahatan sa juniors.
“This is the final game so expect everyone to give it their best and no reservation,” banta ni Mapua coach Randy Alcantara.
Sinandalan ng Cubs si Carlo Obenza sa huling panalo, hinugot siya sa bench at nakapagtala ng 19 points kasama ang mga krusyal na puntos sa final 5 minutes.
Inaasahan na ng SBC na magiging mahigpit ang depensa ng Robins sa rubber match.

“We expect them to make the adjustments particularly on defense,” ani Sison.



