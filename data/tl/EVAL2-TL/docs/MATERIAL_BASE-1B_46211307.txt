Cignal HD ibabandera ni Olympian Morales By Elech Dawa SSeptember 20, 2016
Palaban na Cignal HD Spikers ang masisilayan sa pagbubukas ng 2016 Philippine Superliga (PSL) Grand Prix women’s volleyball tournament sa susunod na buwan.
Ito’y dahil sasaklolohan sila nina Olympian Lynda Morales ng Puerto Rico at 6-foot-5 open hitter Laura Schaudt mula sa Oregon State University.
Nagpalakas ang HD Spikers sa mid-season matapos nilang isama sa kanilang line up sina Paneng Mercado na galing sa F2 Logistics at Janine Marciano mula sa BaliPure kasama si league’s first Most Valuable Player Venus Bernal.
“I like the composition of my team,” saad ni Cignal coach Sammy Acaylar na kukuha rin ng lakas kina Michelle Laborte, Jheck Dionela at Cherry Vivas.
Pero hindi magiging madali para sa Cignal ang basta sungkitin ang korona.
“I know this is still early, but I think I can say that this is really a fighting team. Everybody is capable of bringing in big numbers from all categories.” ani Acaylar.
Inaasahan na magiging mahigpit na karibal ng HD Spikers ang Foton at Petron na nagharap sa finals noong nakaraang taon.
Ibabalik ng Foton ang kanilang reinforcements na sina Lindsay Stalzer at Ariel Usher, isinama rin sa line up si Dindin Manabat upang makipagtulungan kina Jaja Santiago, EJ Laure, Cherry Rondina, Angeli Araneta at Patty Orendain.
Ibabandera rin ng Tornadoes ang Italian mentor na si Fabio Menta.
Si Menta ang humawak sa Foton ng makuha nila ang seventh-place finish sa katatapos na AVC Asian Women’s Club Championship sa Alonte Sports Arena sa Biñan City.



