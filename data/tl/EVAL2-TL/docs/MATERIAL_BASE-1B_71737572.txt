Dating sexy star Sabrina M huli sa shabu By Betchai Julian, Cherk Balagtas SSeptember 27, 2016 Isinailalim na sa masusing interogasyon ng pulisya ang dating sexy actress na si Sabrina M na naaresto sa isinagawang anti-illegal drug operation sa Quezon City kamakalawa ng gabi.
Si Sabrina M na ang tunay na pangalan ay Karen Pallasigue, 36, ay inaresto sa mismong bahay nito sa Pasong Tamo, Quezon City.
Kasama ng sexy star na dinakip ang dalawang iba pa na sina Ewin Martin at Edwin Coloma. Sa ulat ni QCPD Director Guillermo Eleazar, sa pagdakip sa mga suspek, nakakumpiska mula sa mga ito ng tatlong plastic sachet ng shabu, disposable lighters at iba pang drug paraphernalia.
Narekober din ng pulisya ang isang video ni Sabrina M habang ito ay gumagamit ng shabu at ipinakita sa mga mamamahayag.
Napag-alaman na si Sabrina M ay nakilalang sexy actress sa mga pelikula noong dekada 90 na isa rito ay ang “Favorite Subject: Sex Education” at “Karanasan: The Claudia Zobel Story”.
Inihahanda na ang kasong paglabas sa Republic Act 9165 o Comprehensive Dangerous Drugs Act.



