Barbie, sumakit ang lalamunan By Abante TONITE Entertainment Staff August 4, 2016
PURING-PURI ng netizens ang galing sa panggagaya ng Kapuso Teen Queen na si Barbie Forteza sa Queen of All Media na si Kris Aquino.
Kuhang-kuha kasi ni Barbie ang tawa at energy ni Kris tuwing ipapalabas ang STAR BUZZ segment sa Sunday PinaSaya.
Anu-ano ba ang challenges na nae-experience ni Barbie kapag ini-impersonate niya si Kris? “Masakit sa lalamunan at nauubusan na nga po ako ng dilaw na damit,” natatawang pahayag ni Barbie.
Nakakatawa si Tates Gana na ibinunyag na todo text pa rin si Kris Aquino kay Mayor Bistek kahit magkakasama sina Mayor at mga anak niya sa U.S.
Nagseselos ba siya kay Kris para kay Bistek?
Ang tanong ng madlang pipol, BHUKET?
Totoo bang naligwak si Ahron Villena sa pelikulang Extra Service at pinalitan siya ni Enzo Pineda for the Star Cinema film?
Parang ligwak lagi si Ahron dahil hindi rin siya natuloy sa JC de Vera-Jessy Mendiola film.
‘Yan ba ang nangyayari kapag niligwak ka ng isang Kakai, Ahron?Lagot!
Baklang bakla na talaga si Prince Stefan.
‘Yan ang role niya sa pelikulang Working Beks sa Viva with Direk Chris Martinez, at beking kaibigan ni Bea Alonzo sa bagong teleserye nito sa ABS-CBN.
Pinangatawanan na niya ito, at si Prince na ang bagong Roderick Paulate?
Galingan muna niyang umarte at hindi lang basta true-to-life.



