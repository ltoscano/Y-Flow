Sumadsad na naman si VP Jejomar Binay

Posted by: hataw tabloid
on January 14, 2015
in Bulabugin

PARANG batong inihulog sa gilid ng bangin ang latest SWS survey kay Vice President Jejomar Binay.
‘Yun bang bato sa gilid ng bangin na unti-unting dumadausdos pero hindi tumitigil.
Sa pinakahuling survey, dumausdos pa ng 5 porsiyento si Binay.
Pero sabi ng kanyang bagong Spokesman na si Atty. Rico Queso ‘este Quicho, okey lang ‘yun dahil number one pa rin naman daw si VP Binay.
Totoo naman ‘yan.
Pero sabi nga natin, parang bato pa ring dumadausdos sa gilid ng bangin ‘yang survey na ‘yan.
Maliban na lamang kung may pupulot sa batong ‘yan at muling ihagis paitaas na magla-landing sa tuktok.
Anyway, sa isang banda, mukhang maigi rin na nagkakaganyan ang survey ni VP Binay dahil sa mga susunod na linggo lang, makikita ninyo, mamimigay na naman ng mga bagong bahay (as if sariling pera niya ang pinagkuhaan) sa mga mahihirap.
O kaya naman mamamahagi ng relief goods sa Visayas kahit walang bagyo.
Makikipag-boodle kung saan-saan at makikita na naman natin na lumalafang siya sa palengke.
O baka may iba pang bagong gimik…
Abangan po natin, baka may bagong style na ang kampo Binay.
Bow!



