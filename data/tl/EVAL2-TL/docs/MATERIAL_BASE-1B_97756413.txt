Seguridad para kay Pope Francis huwag naman gawing overacting

Posted by: hataw tabloid
on January 14, 2015
in Bulabugin

Napanood natin sa telebisyon ang pagbisita ni Pope Francis sa Sri Lanka.
Ang una nating napansin, napaka-normal ng sitwasyon.
Maraming tao, may security force, pero hindi overacting.
Nagugulat kasi ako sa mga press releases na nababasa ko nitong mga nakaraang araw tungkol sa ginagawang preparasyon ng iba’t ibang ahensiya ng pamahalaan sa pagdating ni Pope Francis.
Aba ‘e parang sa Somalia o Afghanistan pupunta ang Santo Papa at hindi sa bansa natin.
Ang daming bawal. Kulang na lang sabihin nila na bawal makita si Santo Papa.
Nakikini-kinita ko tuloy na sa laki ng puwersang militar at pulisya na itatalaga plus the snipers at siyempre hindi mawawala ang MMDA ‘e baka magkaroon ng ‘cordon sanitaire’ ang Santo Papa na ayaw na ayaw niyang mangyari, ‘di ba?
Paranoid na ba tayo?
Kaya unsolicited advice lang po sa mga kinauukulang ahensiya, huwag pong gawing OVERACTING ang seguridad para kay Pope Francis.
Let’s observe MERCY and COMPASSION!



