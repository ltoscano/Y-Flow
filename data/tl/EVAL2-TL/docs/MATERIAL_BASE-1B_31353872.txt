McGregor: King of New York By AP November 14, 2016
NEW YORK (AP) — Bago tumapak sa cage, taas-kamay na si Conor McGregor na parang nanalo.
Paikot pang tumakbo ang Irishman sa mat, parang victory lap na bago pa pinakawalan ang unang suntok.
Pinuno ni McGregor ng mga taga-sunod ang Madison Square Garden hanggang taas, at binigyan ang mga ito ng magandang palabas nang rapiduhin si Eddie Alvarez. Pinatumba ni McGregor si Alvarez sa second round para sikwatin ang UFC lightweight title Sabado ng gabi sa main event ng UFC 205.
Tinawag niya ang sarili bilang King of New York.
“What’s next for me?” sigaw ni McGregor sa cage.
Dinomina ni McGregor ang laban mula opening bell sa biggest card ng UFC history, at sumabay na naging wild ang sold-out crowd ng 20,427 kabilang sina Madonna at Hugh Jackman.
Inatake agad ni McGregor ang UFC featherweight champ din na si Alvarez pagtunog ng bell. Tatlong beses tumiklop si Alvarez sa first round. Nakabalik sa unang dalawa si Alvarez, pero nalamog sa pangatlo.
Sa second, nilagay pa ni McGregor ang mga kamay sa likod, binubuyo at pinaglalaruan si Alvarez para lumusob. Isang malutong na kaliwa ang naikonekta ni McGregor para tapusin ang laban 1:52 sa second.



