
Mother Teresa, santo na sa 2016

VATICAN CITY â€“ Ipoproklama na ng Simbahang Katolika bilang santo si Mother Teresa ng Calcutta.
Sa official publication ng Italian Catholic bishops conference, inaprubahan na ni Pope Francis ang decree na kumikilala sa ikalawang milagrong nangyari sa intercession ni Mother Teresa.
Ang Nobel Peace laureate ay na-beatify noong 2003 ni Pope John Paul II.
Ayon sa ulat, ang ikalawang miracle na sinasabing kagagawan ni Mother Teresa ay ang paggaling ng isang lalaki sa isang nakamamatay na brain disease.
Nagdasal daw ang pamilya ng lalaki kay Mother Teresa para ito ay gumaling.
Si Mother Teresa ay kilala sa pagtulong sa mga mahihirap.
Kanyang itinatag ang Missionaries of Charity para tumulong sa mga mahihirap sa lansangan ng Calcutta.
Siya ang itinanghal na Nobel Peace winner noong 1979.



