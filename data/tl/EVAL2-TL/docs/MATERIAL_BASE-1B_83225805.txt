KASINUNGALINGAN SA DAP AT FOREVER SA PODER

ALAM ba ninyo kung bakit ipinaglalaban ni PNoy ang Disbursement Acceleration Program kahit hahantong pa ang lahat sa diktadurya at pagkasira ng lipunang Filipino?
Heto ang ilang palatandaan.
Hindi totoong inihinto na nina PNoy ang DAP gaya ng rason nila nang lumalaban pa sila sa pag-uusig sa SC.
Katwiran nila noon, hindi na dapat na gumawa ng desisyon ang SC dahil inihinto na ang DAP at moot and academic na lang o wala nang saysay umano ang anomang desisyon dito.
Pero nang gumawa pa rin ang mga Hukom ng desisyon at 13-0 pa laban sa DAP, lumitaw na ang grabeng kasinungalingan ng gobyernong PNoy.
Heto at nagdadakdak na sina DILG Sec. Mar Roxas at DPWH Sec. Rogelio Singson na wala na silang magagawa kundi ihinto ang lahat ng kanilang mga proyekto na may pondong DAP.
King-ina, gumagana pa pala ang mahigit P2B DAP ni Roxas para pambili nito ng mga patrol vehicle ng mga pulis at iba pa.
Ito namang si Singson ay pumiyok sa pagsasabing wala itong magagawa kundi ihinto ang P5B flood control project mula sa DAP.
King-ina, sino ang susunod na magpapatunay ng sobrang kasinungalingan at panloloko ng gobyernong PNoy ukol sa nagaganap sa gobyerno ngayon, huh?
Tapos may gana pa ang gobyernong ito na sabihing i-impeach nila ang lahat ng justices upang sa huli ay pawang mga tuta na lang nila ang lahat sa SC at aprub nang aprub na lang ang mga ito sa kanilang mga pinaggagagawa kahit labag na ang mga ito sa Saligang Batas at mga batas.
Pero ano ba ang meron sa DAP at parang asong ulol ang PNoy government sa pagkapit dito?
May koneksyon ba ito sa nalalapit na hinaharap na kanilang kinatatakutan na magagawan lang ng paraan kung manatili si PNoy at kaalyado nito sa pod r?
Alalahanin ninyo, pinalulutang ng mga dilawan ang kagustuhan daw ng mga mamamayan na manatili si PNoy sa Malakanyang ng dagdag na anim na taon!
Waaaat? King-ina, para ano?
Para hindi sila maposasan at mabilanggo sa kanilang paglapastangan sa Konstitusyon at mga batas gaya ng pinaggagagawa nila sa kanilang mga kalaban ngayon sa politika?
At para tuloy-tuloy nilang maibulsa ang lahat ng malalaking tipak ng kaban ng bayan sa anyo ng DAP, Presidential Social Fund at mahigit sa P2.5-trilyong pambansang badyet taon-taon?
Dapat nang magbantay ang lahat sa mga usaping ito. BURDADO/Jun Briones



