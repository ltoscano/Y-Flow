
Hirit na: Ayaw mo, wag mo!
By Arnold Clavio SSeptember 7, 2016
Hindi ko alam kung makabubuti para sa nakararami sa ating Pilipino ang matinding paninindigan ni Presidente Rodrigo ‘Digong’ Duterte kontra sa gobyerno ng Estados Unidos.
Pero sa ipinapakita na kawalan ng diplomasiya ni PDigong pagdating sa isyu ng foreign policy, walang magiging pagbabago sa maikling hinaharap.

Magpapatuloy lamang ang mga nakasanayan ng ugnayan natin sa ibang bansa, partikular sa mga miyembro ng ASEAN o Association of Southeast Asian Nation.
Ngunit ang pinangangambahan ay ang pinakahuling binitawan ni PDigong direkta sa Pangulo ng Amerika na si Barack Obama na “s*n of a b*#@h” kung ipipilit na talakayin ang isyu ng extrajudicial killings sa kanilang pag-uusap. Dahil dito, kinansela na ng tangapan ni Obama ang pakikipag-usap sana kay Duterte.
Ano ba ang posibleng mawala na oportunidad sa Pilipinas kung sakaling tuluyang bumantot ang ugnayan natin sa kanila?
Sa inilabas na fact sheet ng White House noong 2014, narito ang ilang pakinabang na natatanggap ng Pilipinas mula kay Uncle Sam.
Hindi ko na ito tatagalugin at baka magkaroon pa ng tinatawag na ‘loss in translation’. Ayon sa report;
> The United States has already begun to provide $40 million in technical expertise, training, and equipment through the Global Security Contingency Fund to strengthen the Philippines’ security operations and maritime domain awareness capabilities, the United States is supporting the AFP as it transitions from internal security to external defense (as outlined in the Philippine government’s 2011 “Internal Peace and Security Plan”).
> The United States is supporting that effort through the Partnership for Growth (PFG), an enhanced engagement of 15 U.S. government agencies aiming to address the most significant constraints to growth in the Philippines and to stimulate inclusive economic expansion. USAID and the Millennium Challenge Corporation account for the majority of PFG financial resources amounting to more than $750 million.
> The United States and the Philippines have a strong, $24 billion-a-year trade relationship, and our two governments are committed to building on that for mutual benefit. We discussed Philippine interest in the Trans-Pacific Partnership (TPP), which the United States sees as the pathway to promoting high-standard, ambitious and comprehensive Asia-Pacific economic integration and to encourage economic reform and development, increase regional and global competitiveness, and create jobs.

The United States will continue to support the Philippine government’s medium to long term recovery efforts following Typhoon Haiyan, directed at infrastructure and livelihood development, by working hand-in-hand with the President’s Assistant for Rehabilitation and Recovery and local government units. The United States is providing $140 million towards typhoon recovery.
At ang pinakamahalaga sa lahat,
> Tinatayang nasa 4 milyong Pilipino ang nasa teritoryo ng United States.
Maliwanag na malaki ang mawawala sa bansa kung ang tulong mula sa Amerika ay mako-kompromiso, pinansyal man o ugnayan.
May mas katanggap-tanggap na reaksyon para sa isang pinuno ng bansa na magpapahayag ng disgusto sa ibang bansa at ‘di kasama ang name-calling.
Nauunawaan naman ng marami ang layunin ni P. Digong na masawata ang operasyon ng iligal na droga at kriminalidad. Kita naman ang sobra niyang pagmamahal sa bansa na wala nang kinikilalang payo mula sa mga dayuhan.
Ang ‘di lang katanggap-tanggap at umani na ng batikos sa buong mundo ay ang umano’y paggamit ng extra judicial killings sa mga hinihinalang user o drug pusher at doon nagsimula ang problema.
Sa karakter ni P. Digong na mas pang-lokal at panloob na ugnayan ang pamamaraan, dapat nang gumawa ng hakbang ang kanyang mga tagapayo na mabawasan ang epekto nito sa Pilipinas at relasyon natin sa ibang mga bansa.
Bagama’t si P. Digong ay naluklok sa puwesto nang walang anumang impluwensiya ng Estados Unidos, huwag naman sanang ang gobyernong US din ang bumitbit sa kanya palabas ng palasyo dahil sa isyu ng pagkakasala sa sangkatauhan.
Lord Kayo na po ang bahala.



