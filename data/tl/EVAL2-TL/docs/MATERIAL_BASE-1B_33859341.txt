MAPUA ROBINS SASAKAY SA MOMENTUM By Elech Dawa October 11, 2016 Mahigpit na depensa ang naging susi ng Mapua Robins nang bulagain nila ang San Beda Cubs noong Huwebes sa Game 1 Finals ng 92nd NCAA junior basketball tournament sa Mall of Asia Arena sa Pasay City.
Humugot ng lakas sa kanilang full-court pressure defense, nahablot ng Robins ang 83-64 victory para mamuro sa korona sa best-of-three series.
Nakatuon ang Robins sa unang titulo sa 16 na taon at 21 sa pangkalahatan para tapatan ang 22 crowns ng San Beda. Dahil sa malagkit na depensa ng Mapua, napuwersa ang San Beda na mawala ang bola sa kanila ng 31 beses at magmintis ng 43 sa 66 na tira.
Nalimitahan din ng Robins ang Cubs sa kanilang three-point shooting matapos ilista ang 4-of-23.
Masama rin ang total output ng San Beda, malayo sa tinikada nilang 102-93 panalo laban sa Perpetual Help sa do-or-die Final Four duel para sa finals slot.
“That would be our weapon against San Beda, our defense,” saad ni Mapua coach Randy Alcantara.
Mag-uumpisa ang rambolan sa alas-dos ng hapon sa nasabing lugar.



