EYE-BALL: MVP award sa Pinoy ibigay
By @dbuzzketball October 8, 2016 As of yesterday, sold out na ang tickets para sa Game 2 ng Ginebra at Meralco sa Finals ng PBA.
Dahil Linggo, talagang in-demand ang tiket sa dami ng taong gustong makasaksi sa laro nila.
Battle of the underdogs ang nangyari, dahil bago pa man ang semis paborito ang San Miguel Beer at TNT na siyang maghaharap sa finale. In the end, ang mga underdog ang nanalo sa semis.
Sa NCAA Finals naman, 1-0 na ang San Beda kontra Arellano at isang panalo pa’y kampeon na uli ang Red Lions.
Ibang klase ang inilalaro ngayon ni Robert Bolick para sa San Beda.
Matatandaang si Bolick ay dating player ng La Salle at nawala sa line-up two years ago.
Nag-residency siya sa SBC at nakalaro na nga this year.
Ngayon, siya na ang isa sa key players ng red Lions.

Si Allwell Oraeme ang MVP sa NCAA seniors at si Troy Mallillin naman sa juniors. Si Troy ay naglalaro sa CSB-La Salle Greenhills.
Back to back na ito bale ni Allwell.
Malaking bagay kay Allwell ang maraming rebounds.
Kapansin-pansin na halos puro import ang nasa Mythical 5 ng NCAA.
Si Jiovani Jalalon lang ang napasamang pure na Pinoy.
Suggestion lang namin, dapat sana ay ibahin na ng NCAA ang criteria nila sa pagpili ng MVP.
Dapat ay ihiwalay na ang imports.
Bigyan na lang sila ng Best Import award at hayaan ang mga pure Pinoy players ang siyang humakot ng mga awards.
Kahit nga naman anong gawin mo, ang hirap talagang talunin ng mga imports dahil sa malalaki sila kaya’t kayang-kaya nilang dominahin ang scoring at pati rebounds.
Kaya nga kapansin-pansin din sa mga nakaraang taon, ang mga MVP sa NCAA ay puro import.
Sana in the years to come, sana next season kung puwede ay palitan na ng NCAA Board ang ruling nila patungkol sa kanilang MVP.



