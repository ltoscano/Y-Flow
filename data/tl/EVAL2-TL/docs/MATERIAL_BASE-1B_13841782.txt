Doll version nina Pia, Marian, mabenta!
Anne, mapang-akit na manika!
By Glenn Regondola October 23, 2016 Nakakatuwa naman ‘yung doll version nina Marian Rivera, Pia Wurtzbach, Heart Evangelista, Anne Curtis, at Kathryn Bernardo-Daniel Padilla.
Talagang makikita mo ang effort ng gumawa nito upang maging maganda rin ang doll version ng anim na sikat na celebrities.
Ipinost ng isang fashion designer na si Alvin Dave Ocampo ang creation niyang ito sa kanyang IG account. Halos mapatili nga raw si Heart ng makita nito ang post ni Ocampo sabay repost nito. Ang doll niya ay kinopya nito sa suot ni Heart nang ikasal ang kanyang kapatid na babae.
Ang KathNiel naman ay halaw sa pagdalo ng dalawa ng StarMagic Ball noong 2015.
‘Yung kay Anne naman ay very seductive at base na rin sa kung ano ang hitsura niya sa premiere night noon ng The Gifted.
Bongga rin ang doll ni Miss Universe 2015 kung saan ay ginaya naman sa kanya ay ‘yung nakasuot siya ng pang-national costume sa nasabing beauty pageant.
At siyempre, hindi naman nagpakabog ang doll version ni Marian halaw sa wedding naman nila ni Dingdong Dantes.
Pinagkakaguluhan ang celebrity dolls na ito kaya proud na proud si Ocampo sa kanyang bagong creation.
‘Yun na!



