La Salle gumitgit sa tuktok By Elech Dawa August 25, 2016
Naipagpag ng La Salle ang Philippine Merchant Marine School sa straight sets 25-23, 25-22, 25-22 para makapuwersa ng four-way logjam sa Group A lead ng Spikers Turf Season 2 Collegiate Conference sa PhilSports Arena sa Pasig kahapon.
Nagpa-petik-petik lang ang top hitter ng Archers na si Raymark Woo pero nakapag-produce pa rin ng seven hits. Pasiklab sina Mike Frey at Cris Dumago sa kinamadang 11 at 10 markers.
Nag-ambag ng nine hits si Arjay Onia, namigay ng 35 excellent sets si Geuel Asia para sa Archers, inakbayan sa 3-1 ang Perpetual Help, National U at Far Eastern U. Sa Sabado ay pag-aagawan ng Bulldogs at Altas ang unang Final Fourth berth. Sa Aug. 31 ay kaldagan naman ang Tamaraws at Archers sa isa pang semis seat ng liga na inorganisa ng Sports Vision at Suportado ng Accel.
Sa Group B, tumikim na rin ng panalo ang NCBA nang biktimahin ang dating kapwa-winless sa midseason conference na EAC 25-19, 25-21, 23-25, 25-23.



