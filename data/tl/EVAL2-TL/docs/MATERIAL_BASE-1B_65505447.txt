Branislav sa PSL players: This is a serious tournament By Robin Mendoza SSeptember 28, 2016
Kulang isang buwan ay sasabak na ang PSL Manila sa FIVB Women’s Club World Championship sa Mall of Asia Arena mula October 18-23.
Nagpaalala si PSL Manila head coach Moro Branislav sa kanyang mga players sa mala-Olympics nilang pagdadaanan.
Kumpleto ang 14 na players sa pangunguna ni team captain Rachel Anne Daquis kasama na sina Jovelyn Gonzaga, Frances Molina, Jen Reyes, Mika Reyes, Kim Fajardo at Jaja Santiago. Samantala ang pitong imports na sina Ekaterina Krivets ng Russia, Yevgeniya Nyukhalova ng Ukraine, Lynda Morales ng Puerto Rico, Yuri Fukuda ng Japan, Stephanie Niemer at Lindsay Stalzer ng United States at Tichaya Boonlert ng Thailand ay nagpakitang-gilas na rin sa tatlong oras na practice kahapon.
Masaya ang Serbian coach na inaasistehan ng Japanese deputy na si Shun Takahashi at Cignal coach Sammy Acaylar pero mahigpit ang kanyang bilin na hindi magiging madali ang kanilang laban.
“This is a very big competition, maybe five times more competitive than the Asian club championship,” pahayag ni Branislav.
“The competition here is the same, or even better, than the Olympic games. The top players in at least six teams are all capable of playing in the Olympics. We should not be complacent. This is a very important and serious tournament,” dagdag niya.
Unang sasagupain ng PSL Manila ang 11-time champion Rexona Sesc Rio sa opening day.
Mangunguna para sa Rexona Sesc Rio sina Gabi Gumaraes, Juicely Barreto at Anne Bujis.
Samantala, dadating din ang Asian superstars na sina Pleumjit Thinkaow, Wilavan Apinyapong para sa Bangkok Glass kasama ng mga imports na sina Ashley Frazier and Thi Ngic Hao Nguyen, samantalang si USA team captain Foluke Akinradewo ang aasahan ng Volero Zurich.



