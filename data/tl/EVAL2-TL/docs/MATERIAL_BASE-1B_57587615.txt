11 kabayo patikasan ngayon By Elech Dawa SSeptember 18, 2016
Pasisibatin ang 11 matitikas na kabayo sa magaganap na Games and Amusements Board Chairman’s Cup ngayong araw sa Santa Ana Park sa Naic, Cavite.
Napupusuan ng mga karera tipsters sina Kook Shot, Love To Death at Haleys Rainbow na magiging liyamado sa takilya bago lumarga sa 1,300 meter race na may guaranteed prize na P500,00.
Ang nasabing karera ay pagbibigay pugay sa bagong appointed GAB Chairman Abraham Khalil R. Mitra at charity race na pakikinabangan ng God’s Grace Helping Hand Foundation of Iloilo, INC. Mag-uuwi ng P300,000 na premyo ang unang kabayong tatawid ng meta habang makokopo ng second to fourth placers ang halagang P112,500, P62,500 at 25,000 ayon sa pagkakahilera.
Ang ibang kalahok ay sina Up And Away, Hugo Bozz, Hot And Spicy, Imcoming Imcoming, Dinalupihan, Star Belle at magkakamping Eugenie at Princess Ella.
Magbubulsa rin ng P15,000 ang breeder ng winning horse at trophy sa Horse owner, jockey at trainer sa event na inisponsoran ng PRCI at PHILRACOM.



