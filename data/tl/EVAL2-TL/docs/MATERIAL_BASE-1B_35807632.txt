PBA All-Star games regional na By Ramil Cruz November 9, 2016
Babaguhin ng Philippine Basketball Association ang All-Star Weekend sa buong All-Star Week na panggitnang programa sa isang taon.
Kaya mula North-versus-South game papalitan na ito ng unang All-Star regional competition na napagkasunduan sa nakalipas na limang araw na pro league’s annual planning session sa Seoul, South Korea.
Ang nagmungkahi sa pagtatampok sa okasyon sa malalaking rehiyon ng bansa ay si PBA board chairman Michael Romero ng GlobalPort, na siya ring 1Pacman party list sa Kongreso. Labu-labo sa All-Star teams ang mga Kapampangans, Bicolanos, Visayans, Ilocanos at Fil-Ams sa All-Star tourney sa Visayas, Mindanao at Luzon.
“That’s the concept. Assignment ni commissioner (Andres) Chito Narvasa (Jr.) ang final set-up,” sambit ni Romero, ang new PBA board chair na nagtutulak sa liga sa bagong direksyon para makaabot sa maraming Pinoy fans at mapalawak ang fan base nito.
“For the All-Star, I want a regional theme. Ang point eh, maka-connect ang regional fans sa All-Star event,” giit ni Romero. “Halimbawa ako who is from Pampanga. Syempre gusto ko mas magaling ang team namin kaysa sa mga Visayan, Ilocano or Bicolano-speaking teams. So I will rally behind my team.”
Gayundin aniya ang proposal din niya sa planong PBA D-League Vis-Min.



