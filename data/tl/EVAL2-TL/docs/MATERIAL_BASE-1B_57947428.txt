JESSY, KINAIINGGITAN dahil kay SONG JOONG-KI!
By Dondon Sermino October 4, 2016 Sentro ng inggit ngayon si Jessy Mendiola ng mga kababayan natin na baliw na baliw sa Korean superstar na si Song Joong-ki, ang bida sa Descendants of The Sun. Sikat na sikat nga si Song Joong-ki sa Korea, at sa halos lahat ng sulok ng South Korea ay makikita mo nga ang mga mukha ni Song Joong-ki.
Last SSeptember 23 to 26 nga ay nasa South Korea rin kami, kasama ang Comedy Queen na si Ai Ai delas Alas, at doon nga namin napatunayan ang kasikatan ng Korean actor na ito. Na kahit sa Doota Mall, may isang floor doon na parang dedicated kay Song Joong-ki, na naglalakihan ang mga standee niya, na kuha sa mga eksena niya sa Descendants of the Sun.
So, ano ba ang reaksyon ni Jessy nung makahalubilo na niya ang mga sikat na artista sa Asya, lalo na si Song Joong-ki? “Nagulat ako noong nakita ko sila kasi nakita ko sila sa TV tapos pinapakilala na ako sa kanila. When I met them, ganun din sila sa akin ‘yung respect iba kaya nakakatuwa,” tsika ni Jessy, na ipinadala ni Thess Gubi ng Star Magic, na kasama ni Jessy sa Korea.
Anyway, bongga nga si Jessy at hindi talaga siya nagpatalbog, ha! Nakipagsabayan nga siya sa mga sikat na Korean celebrities sa APAN Star Awards sa Seoul Korea. Ang APAN Star awards ay isang malaking event ng Korea na mala-Emmy’s sa Amerika.
Personal nga na inimbitahan si Jessy ng MBC (Munhwa Broadcasting Corporation, na maituturing na pinakamalaking network sa Korea) para personal na tanggapin ang Best Asia Pacific Award.
Si Jessy ang unang filipino actor na nakakuha ng nasabing award.

Bongga!!!
Kabilang din sa recipient si Song Joong-ki at ilang actors mula sa Thailand, Turkey at iba pang bansa.
“Ibang sense of fulfillment na mai-represent ang Pilipinas sa isang sikat na award giving bodies at ako ang unang Filipino to be recognized by APAN. It’s a big achievement for me,” sey pa rin ni Jessy.



