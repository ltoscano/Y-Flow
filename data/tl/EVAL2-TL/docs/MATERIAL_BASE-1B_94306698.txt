Php19.6-M Kalahi-CIDSS projects ipatutupad sa Kiamba, Sarangani

July 25, 2016

KORONADAL CITY, South Cotabato, Hul. 25 (PIA) -- Ilang proyektong pangkaunalaran ang nakatakdang ipatupad ng Department of Social Welfare and Development sa bayan ng Kiamba sa lalawigan ng Sarangani. Kinumpirma ni DSWD 12 Regional Director Bai Zorahayda Taha, na ang mga proyektong sigurong mapakikinabangan ng mga residente sa mga liblib na barangay ng naturang bayan ay ipatutupad sa ilalim ng Kapit-Bisig Laban sa Kahirapan- A Comprehensive and Integrated Delivery of Social Services (Kalahi-CIDDS) Kinabibilangan ito ng double barrel concrete box culvert sa mga barangay ng Lomuyon, Tablao, Lebe at Salakit; rescue vehicle para sa Gasi, Kling, Maligang at Katubao; 1,000 linear meter drainage canal sa Lagundi; health station sa Tambilil; potable water system sa Luma Bagong paaralan naman ang itatayo sa Barangay Kapate at day care center sa Datu Dani Ani Director Taha, mga volunteers mula sa mga nasabing barangay ang pumili ng mga proyektong kailangan ng kani-kanilang lugar. Samantala, ayon kay Daryl Doctolero, area coordinator ng Kiamba ito na ang huling bahagi ng proramang tinaguriang Makamasang Tugon (MT) sa nasabing bayan. Bago rito, ilang proyekto tulad ng mga foot bridge, gusaling pampaaralan, at flood control project na nagkakahalaga ng mahigit Php 20 milyon ang naipatupad na sa Kiamba. (DEDoguiles-PIA 12)



