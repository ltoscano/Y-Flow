
TY Tang sa Blazers
By @dbuzzketball November 24, 2016 Babalik nga sa PBA D-League si Louie Gamboa at ang kanyang Erase Placenta?
Kahapon ay may kausap na siyang partners para sa plano niyang makabalik sa D-League.
Ngayong linggong ito ay malamang na naka-decide na sila patungkol sa partnership nila ng isa pang basketball patron. Pag natuloy sila, gagamitin niya ang Gamboa Coffee.
Ang Gamboa Coffee ay nasa market na at unti-unti nang gumagawa ng pangalan sa merkado.
Kamakailan ay naisulat natin dito ang tungkol sa pagkahirang kay dating player na si Guy Epil bilang MVP sa Saint Mary’s of Quezon City (SMCQC) Basic Education Parent-Teacher Ugnayan (BEDPTU) Sportsfest 2016 basketball champion. Nainggit ata ang mga teammmates niya kaya naman heto’t isinusulat na rin namin ang mga teammates niya na sina Rommel Vallejo, Mythical Five awardee; Marvin Philip Aquino; Carmelo Torres; Dino Miguel Ereno; architect Rudy Beltran; Jerome Punzalan, playing coach; Gerry Santos; Noel Rosales; Norman Herrera; Norberto Paypon; Atty. Gil Valera at conditioning coach, Val Omila.
Pangako nila, lahat sila ay bibili na ng Abante araw-araw.
Si TY Tang na ang bagong coach ng College of St. Benilde para sa NCAA.
Nagwagi si TY sa mga iba pang coaches na na-shortlist para sa posisyon.



