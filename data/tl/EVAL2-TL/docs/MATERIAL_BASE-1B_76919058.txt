Saga Pag ongkaan tu maka mula ma saga anak anak
Iyan koh pangongkaan tu?
Saga anak anak beteh duwan tahun gih maka haka iya ma kita bang iyan ongkaan tu. Bang sigam tu tilaw ta, beteh saddi pamuwan sigam sambung ma kita, saga sambung nan ya beteh dipende bang ma saga magbagay bagay maka bang ma palantaman sigam ma kalluman.
Ma saga anak anak beteh min saga pamilya miskin, ya saga ongkaan tu, iya na ayyan ayyan tatammu sigam ya mingga mingga sidja maka jari ya usal sigam pag ongkaan. Atawa beteh tu ayyan ayyan na bay nihinang leh sigam pag ongkaan. Saga batu tu, kayu kayu, saga batang saing tu, ya kassah kassah plastic beteh pag ongkaan na ma sigam ya anak anak ya miskin. Dikih-dikih sidja pagbaha-u nipatannah ma ya pagpalingkat ma lowa saga bay tasabbut duwaan nan makapaluwas iya anu duwaan baha-u toongan mingga iya ni pag-onan eh ta pangongkaan. Beteh mba sigam maka haka ayyan ya robot tu, saga ongkaan jip jip, ya datuh datuh Barbie tu maka ya sibuh na, pasalan kasean ma sigam mba gih bay maka andah atawa minsan maka antan minsan dikayuh. Sago ya ma pikilan ya ongkaan nan saddi sab bang ya tilaw nu saga anak anak dayahan. Saga sambung sigam tu beteh na scooter, computer, saga mp four, maka beteh ya saga high tech kapanyapan nan ya ongkaan ma saga anak anak ya dayahan tu.
Hangkan, ya ma pikilan ongkaan tu magbiddah ma saga tumpukan anak anak ma kasehean. Bang sab tu ma diksiyonari, ya ongkaan tu iya panyap kajari pag ongkaan. Jari pag ongkaan saga anak anak atawa saga kamattoahan. Sagoh, ya saga pag ongkaan tu beteh lamud sadja ma saga anak anak maka sattuwa inipat.                                                                            
Minsan mba na beteh mba toongan bang na saga mattoa, sagoh kasehean kamattoahan beteh tahinang sigam tagi ya mag tipun saga pag ongkaan tu. Kamaumuhan saga pag ongkaan tu tahinang beteh tinipun tipun. Kamemon saga banan mattoa bilahi sigam ngandah saga anak anak sigam kinogan maka bang halam maniyah sakki ma baran. Dikayuh tandah ya bang anak anak tu halam maniyah ya sakki ma baran iya bang daran iya mag ongkah.
Ya mattoa lasa tu, buwanan ta pag ongkaan anak ta tu, supaya niyah pag ongkaan; maka bang sigam mag ongkah maka saga saddi anak anak atawa seheh sigam mag ongkah, niyah ma sigam tapa sawu sigam.
Anak anak tu mba kapayluhan bilahi toongan ma saga pag ongkaan. Ya bannal na, bilahi sigam mag ongkah minsan tu ya sikeya pag ongkaan. Saupama na, ya saga anak anak tu ngah ya kapanyapan ma lumah beteh saga suruk atawa lay, maka ya paleyang sigam ma baliyu, beteh bahasa tu ariplanu.
Saga anak anak tu min pamilya miskin tau sigam mag hinang hinang bang saga pag ongkaan.
Pasalan ya mba pinadahu ya pag balli saga pag ongkaan ma pamilya siga, saga anak anak tu tau magpikil, minsan saga panyap ayyan ayyan beteh na kayu, kassah kassah tau sigam ngahinang saga pag ongkaan. Sagoh, ma bitinaan, ya saga pag ongkaan tu taabut na leh sayyan sayyan, sambil saga ya pamilya miskin.
Ya ma pagtakka ya saga hekah luhay maka  mba hunit ya saga pag ongkaan tu ma tinda; kamaumuhan na bay min China maka Korea, saga mattoa maka koleh na sigam malli, sikeya sadja dikayuh sago hekah pag ongkaan ma anak anak sigam. Halgah saga pag ongkaan tu min lima pilak pa langkaw. Sagoh ya saga piin piitu ya mba ka luhay saga halgah pag ongkaan tu, hekah gih sab mag inu inu bang ya saga pag ongkaan tu lappas toongan ma saga anak anak.
Saga banan kamattoahan tu maka saga langkaw ma health tu nilaw “ bitingga ya saga pag ongkaan tu mba maka laat ma baran lappas saga anak anak kami? Pilam puh tahun na bay palabay, itu ya bay kasusahan saga banan kamattoahan maka saga banan panday ya ma health pasalan lik sigam, ya saga  subay bineyah ya ma paghinang saga pag ongkaan tu subay langkaw lappas tu; sagoh maka susa sab beteh kahekaan mag hinang ya saga pag ongkaan mba halgah, mba sigam meyah mitu. Itu saga ya tambal niusal paghinang saga pag ongkaan beteh maka kaat ma saga anak anak.
Niyah da sab ya tambal tu ya ma pag lamud ma pag ongkaan tu sagoh dikih day a bay pinalamud. Ya saupamam saga tambal maka kaat tu tatammu ma saga pag ongkaan tu ya na saga phthalates maka lead. Phthalates maka lead tu yana tiyah tu dahu-dahu-an toongan ni usal tambal pangalamud niyah ma pangongkaan, sagoh niyah tu anu na tappongan bineyah na ma pag-usal ma iya.
Iya tappongan na bineyah ma pag-usal hati na iya tappongan heka ya tasabbut saga tambal pangalamud ma pangahinang pangongkaan, nay a pangongkaan mboh mbal iya tahinang sababan maka mula ma saga kaanakan. Bang hekah saga lamud ya lead maka saga phthalates tu ma pag ongkaan ya pag onongkaan saga anak anak maka kaat tu ma sigam pasalan ya mba na hap ya pag anakan nan, beteh maka kulang pamikil nan, maka saddi na saga susa ma sakki na bang teggol ya miin na sadja.  Kasehean saga pag ongkaan min China beteh tatammu langkaw ya pinalamud saga phthalates maka lead tu, maka makatalaw toongan tu pasalan kahekaan saga ya ongkaan luhay dinagangan mitu ma tinda min China. Maka sababan da sab tu maka taw pasalan hekah saga manusiyah bay maka balli saga pag ongkaan tu pasalan mba ru hunit; labi lubah na bang ya timpo Christmas, saga pag ongkaan tu dinagangan beteh du apam. Ya beteh sekot na sab Christmas tu, ya eroh jaga ma saga tambal maka matay tu beteh ngalingan ma saga ma parinta sinulayan kamemon saga pag ongkaan min luwasan lahat tu bang niyah ya saga tambal na ya makakaat paglamud nan, supaya ya saga pag ongkaan bay pamuwan atawa nihinang dinagangan lappas ma waktu Christmas tu mba makalaat.
Ma saddi hilling, ya parinta tu bay sulayan sigam toongan sigam ya jari nihinag leh sigam magpatannah ya maka hap lappas ma kamemon saga dagangan min luwasan lahat, labi lubah na saga dagangan ya mba ya halgah. Bay mag sohoh saga tumpukan supaya ngandah ma kahapan lappas ma kamemon dagangan dinagang mitu ma tinda atawa ma tabuh. Kalagihan subay niyah tatabangan min Department of Science and Technology supaya nabang ma pag sulay saga dagangan min luwasan lahat, labi lubah na saga pag ongkaan tu ma saga ya tambal pinalamud maka kaat tu.
Taentom ku, beteh niyah waktu ya saga bang kasean pag ongkaan, labi lubah nay a datuh datuh nihinang leh dikayuh company patannah ma US bay pinabalik pasalan ya bay tambal pinalamud langkaw toongan ya ma lead. Iya Eco waste Coalition tu, network tu magbuwan pamanduh ma saga kahap baran saga anak anak maka ya saga lappas min saga tambal maka matay, Hangkan na ngamuh sigam min Parinta Pilipin labay min langkaw ma sigam si President Roy Alvarez
“Supaya hap lappas maka lasig ya saga paglami lami ta labi lubah na ma saga anak anak tu, subay kita ngamuh ma parinta yam aka siguru kita ya toongan halm mnaiyah ya tambal pina lamud ya saga pag ongkaan ya sadja dagangan sigam ma tinda heya nan”.
Yuk si Alvarez ma palabay pilam bulan nan, saga tinda heya tu magtuppuk saga hekah ya maka silli silli pag ongkaan ya holat ma saga palangkaw ya kalagihan ma waktu ya pagbuwan saga gift, sago, ya  hap sab tu ya siguru kita ya saga pag ongkaan tu hap maka lappas pag ongkah.
Hangkan, saga pag ongkaan tu ya niyah saga tambal pinalamud ya maka kulang pamikil nan, yam aka kaat utuk, maka hati ku ya pangaddatan na mba hap subay toongan mba na niusal maka pinalawak min saga taabut ya anak anak.
Sago, ya saga pag mohot mohot nan tahinang ya toongan hap bang ya saga parangan parangan nan hinang sigam ya tahinang sigam maka mag beyah beyah.
Ya bahau ran an, ya Eco Watch tu bahau bay mag paniyah saga pagpiha ya dagangan ma Divisoria, ya kahekaan saga dagangan saga pag ongkaan tu ya tatammu luhay dinagang. Ya bahau makatalaw saga tambal makamatay ma Singapore muwan ma sigam ya supaya tatibaw saga tinda heya nan mitu ma lahat ta, labi lubah na ma pagdagangan ma saga pag ongkaan. Ma pag hinang saga ya pagpiha ma tinda, ya tumpukan Eco Waste Coalition tu bay mag haka ya inu inu sigam beteh hekah toongan ya likkas magdagang minsan maha gih wa waktu Christmas. Sago ya saga tumpukan tu missara, lisuh da sab sigam ma saga kahekaan magdagang saga pag ongkaan tu pasalan halam maniyah sulat na ma bukut ya mag buwan pamanduh ma saga mag balli tu, bang ya pag ongkaan tu hap lappas maka halam iya maka kaat ma baran atawa hapma saga banan anak anak. Sago yuk si Alvarez, ayyan iya maka inu inu ma sigam ya tandah sigam duwa saga pag ongkaan tu halam bay maka apas ma panulay sigam ma pag lamud tambal nan, nihinang bay saga tumpukan ma Singapore. Minsan saga pag ongkaan tu bay sinulayan ma saga labayan bineyah leh saga authorize testing center leh saga parinta ma saga mag hihinang, masi gih ya pagsulay nan tandah ya niyah gih saga pag ongkaan ya niyah maka talaw saga lamud na lead maka saga phthalates; bay poonan saga pag ongkaan tu min China. Mba toongan hap sukud ta bang kita saga banan kamattoahan bang saga banan pag ongkaan tu maka abut gih ma tinda ya mingga kita malli saga pag ongkaan ma saga anak anak ta. Minsan saga parinta tu bay du sab mag mohot mohot supaya siguru ya lappas kahapan ma saga pag ongkaan, sago hekah gih saga mag dagang ya magpatannah saga ginisan batiin pag ongkaan ma pag isihan sigam ma tinda, maka dinagangan luhay. Ma saga banan mattoa tu atawa saga babab mag balli tu, bang ma aku subay kita hallih toongan bang kita malli saga pag ongkaan atawa ayyan ayyan na dagangan niusal ma lumah ta. Subay kita malli saga pag ongkaan tu ya hap sulat na ma bukut, lamud ya maghihinang nan. Subay ra sab kita mba na sidja malli ya dagangan luhay sagoh ya mba ka maka siguru lappas ma kahapan. Ya bang tahinang ya batiin beteh sikeya sadja ya bay tabang ta saga anak anak min saga jari maka mula nan leh tambal ma paglamud; sago bay ru sab tabangan saga dunya tu pa hap, ya mba kita malli saga pag ongkaan maka saga dagangan ya niyah saga maka mula tambal pag lamud.
