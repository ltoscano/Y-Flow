E-power hearing tinapos na By Bernard Taguinod October 21, 2016 Tinapos na ng Mababang Kapulungan ng Kongreso ang mga panukala sa pagbibigay ng emergency power kay Pangulong Rodrigo Duterte para resolbahin ang problema sa trapiko sa Metro Manila.
Sa huling pagdinig ng House committee on transportation na pinamumunuan ni Rep. Catanduanes Rep. Cesar Sarmiento, isasama sa sasakupin ng E-power ang Metro Davao at Metro Cebu.
“We went to Cebu and Davao and have seen the traffic there with our own eyes. The traffic situation is bad ni Davao City, worse in Metro Cebu and the worst is in Metro Manila and its nearby cities,” ani Sarmiento kaya isasama ang Cebu at Davao sa sasakupin ng emergency power na nakapaloob sa Traffic Crisis Act. Ayon kay Sarmiento, sa Nobyembre 7 ay magpupulong na ang Technical Working Group (TWG) para buuin na ang nasabing panukalang batas na kinabibilangan ng pagtatatag ng “single traffic authority”.
Sa ngayon, bukod sa mga traffic enforcers ng mga Local Government Units (LGUs) sa Metro Manila, ay mayroong Metropolitan Manila Development Authority (MMDA), Land Transportation Office (LTO) at Highway Patrol Group (HPG) ng Philippine National Police (PNP) na nagpapatupad ng batas trapiko.
“So in our draft bill, there will be a single traffic authority and unified traffic rules and system in the covered metropolitan areas to be followed by component LGUs,” ani Sarmiento.



