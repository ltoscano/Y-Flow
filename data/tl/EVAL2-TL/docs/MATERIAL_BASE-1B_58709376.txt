Pagsisikip ng mga mag-aaral sa Lebak, nasulusyunan ng bagong gusali

SSeptember 01, 2016

LEBAK, Sultan Kudarat, Set. 1 (PIA) -- Mas maayos na ngayon ang pag-aaral ng mga mag-aaral sa Salaman Elementary School sa Lebak, Sultan Kudarat, ayon kay School Principal Erlinda Gaurana.

Ito ay matapos ng Department of Public Works and Highways â€“ Sultan Kudarat II District Engineering Office ang dalawang palapag na gusaling pampaaralan na may 22 silid-aralan.

Ani Gaurana, mahigit 800 sa kanilang 2,078 na mag-aaral ang umuukupa sa bagong gusali. Ito ay kinabibilangan ng mga mag-aaral sa Grades 4, Grade 5, at Grade 6.

Sinabi ni District Engineer Mamintal Taha pinondohan ang naturang gusali mula sa

Fiscal Year 2015 Basic Education Facilities (Batch 3).

Mula 2015 hanggang 2016 punterya ng DPWH-Sultan Kudarat ang makapagtayo ng 71 gusaling pampaaralan na may kabuuang 303 na silid-aralan.

Nagkakahalaga ito ng Php21 milyon.

Ani Taha, sa kasalukuyan natapos na nila ang 206 na mga silid-aralan.

Kabilang ito sa mga pagsisikap ng pamahalaan para sa pagpapatupad ng K to 12 Program ng Department of Education. (DEDoguiles-PIA 12)



