
SSS COVERAGE PARA SA JOB ORDER AT CONTRACTUAL WORKERS

ANG kampanya ng Social Security System (SSS) para maabot ang milyon-milyong trabahador na wala pang social protection ang kanilang libo-libong job order (JO) at contractual personnel bilang self-employed members.
Nilinaw ni Judy Frances See, SSS Senior Vice President for Account Management na ang Local Government Units (LGUs) sa ilalim ng DILG – kasama ang mga probinsya, siyudad, munisipalidad at barangay – at ang DSWD central and field offices ay walang obligasyon na magbayad bilang employer sa kontribusyon ng kanilang mga empleyadong JO at contractual.
“Subalit, bilang bahagi ng kasunduan, ang DILG at DSWD ay nangako at sinigurado na ang kanilang JO at contractual hires ay nakaulat para sa kaalaman ng SSS, at nangangakong regular silang magre-remit ng bayad para sa kontribusyon at loans ng naturang mga manggagawa sa SSS, na hindi lalampas sa ika-10 araw pagkatapos ng aplikableng buwan,” ayon kay See.
Ang buwanang net earnings ng mga manggagawa na idedeklara sa SSS na magsisilbing basehan para sa halaga ng magiging kontribusyon, ay hindi bababa sa income na idineklara sa kanilang kontrata sa serbisyo. Iuuat din agad ng mga opisina ng LGUs at DSWD ang mga bagong pasok na JO at contractual para magkaroon ng SSS coverage.
Ang pension fund, sa kabilang banda, ay magtatalaga ng representante o account officer mula sa malapit na sangay ng SSS upang makatulong sa mga kailangan ng SSS sa LGU o DSWD offices.
Magbabantay rin ang mga sangay ng SSS kung nasusunod ba ang kasunduan ng opisina ng LGUs at DSWD.
“Ang aming mga sangay ay handa na rin magsagawa ng iba pang aktibidad bilang suporta sa pagsasama na ito, tulad ng info-seminar sa kahalagahan ng pagiging miyembro ng SSS, on-site SSS registration at enrollment para sa Unified Multipurpose Identification System o ‘UMIP’ card para sa mga kwalipikadong miyembro na JO at contractual,” dagdag pa ni See.



