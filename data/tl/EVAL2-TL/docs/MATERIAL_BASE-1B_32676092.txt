ANSABEEEH???: Miguel, no to PREMARITAL SEX!
“Virgin pa po ako!” -- Miguel
By ROSE GARCIA SSeptember 18, 2016 Ang Kapuso teenstar na si Miguel Tanfelix ang hinirang na U4U Celebrity Ambassador ng POPCOM (Commission on Population), ang flagship program for Filipino teens.
Ipinakilala nga si Miguel kasama ang POPCOM executive director na si Dr. Juan Antonio Perez, na ayon dito ang U4U ay sa isa mga programa ng Government para matugunan ang right ng mga kabataan sa tamang impormasyon, lalo na sa mga teenage pregnancies na ikinaloka namin kung gaano na pala karami and some, as early as nine year old!
And since about premarital sex, teenage pregnancy ang isa sa main agenda ng U4U, nakikita itong posibleng pressure for Miguel bilang isang celebrity endorser nga na sa SSeptember 21 ay mag-i-18 years old na. “Yes pressure siya, pero hindi ko siya tinitingnan na ganun. For me, magandang chance ito para mag-voice out ka, mag-reach out ka sa mga teenagers facing this kind of problem.
“Mas tinitingnan ko siya na blessing na ako ang nakuha dahil makakatulong ako sa mga teenagers at matutulungan mo pa ang mga parents na ma-guide ang mga anak nila.”
Kaya naman at 18, nasa mundo pa ng showbiz, ano nga ba ang stand niya sa premarital sex?
“NO!” mariin niyang sagot.
“No po talaga, kasi kapag ginawa niyo po ‘yun, ang kawawa, ‘yung girl, ‘yung boy at ‘yung baby, if ever na may mangyari. No po talaga. May iba pang puwedeng gawin than doing early sex, early drugs or smoking, gawin niyo na lang ang passion niyo.”
Aminado naman si Miguel na mapupusok talaga ang mga kabataan. Aminado naman siya at his age, nandun na rin ang curiosity sa kanya sa mga nabanggit niya, pero siya raw kasi bilang teenager, actor at estudyante pa, sobrang busy daw ng schedules niya kaya dun daw talaga diverted ang isip niya.
“At saka, alam ko kasi ang priorities ko and if ever, naiisip ko ang consequences,” sey pa niya.

Diretsuhang tanong pa namin kay Miguel, ibig sabihin, masasabi niyang virgin pa rin siya pagdating sa sex.
“Of course po, siyempre po!” nakangiting sabi niya. “At saka, iisipin niyo po ‘yung panandaliang sarap, pero pangmatagalang hirap.”
Ang naging first event bilang Ambassador ng U4U ni Miguel ay kahapon, SSeptember 17 kung saan, siya ang nag-lead ng U4U Teen Trail event sa Commonwealth High School. Nagkaroon din siya ng privilege na ma-meet ang UNFPA country representative na si Klaus Beck para i-hand over ang Grand Anvil Award.
Nanganak na si Julie! Pero inabutan siya sa school. Buti na lamang nasaklolohan siya nina Sir Jayjay at Rence, at naisugod si Julie sa hospital. Syempre sugod din sa hospital sina Romeo mula trabaho, ang pamilya, pati na rin sina Mang LA at sina Obet.
Kaso, wala ang doctor na magpapa-anak dapat kay Julie. Ang available ay ang kabadong kabadong alternate nito (Robi Domingo)… Ayaw sana ng mag-asawa na ang alternate ang magpa-anak kay Julie pero wala sila ibang choice. Malalaman ni Romeo na first time ng doctor magpaanak kaya siya kinakabahan ng husto. Pinili ni Romeo na pagkatiwalaan si doc dahil siya man, first time din sa pagiging tatay.
Successful ang delivery ni Julie! Nang sinilip ni Romeo ang kanyang baby sa nursery, nangibabaw ang sobrang kaligayahan.
After silipin si baby, pinuntahan agad ni Romeo ang asawa para asikasuhin ito. Maluluha si Julie sa stress, kung kakayanin daw ba niya ang pagiging nanay. Pero kakalmahin siya ni Romeo at ipapaalala na lagi siyang may sasandalan. Lalo pa’t full support ang kanilang Home Sweetie Home.
Of course, sina Julie at Romeo ay sina John Lloyd Cruz at Toni Gonzaga na anytime now ay posibleng magsilang na rin sa totoong buhay ng unang anak nila ni Direk Paul Soriano.
Ang cute lang talaga ng timing ng family sitcom na Home Sweetie Home na napapanood tuwing Sabado ng gabi sa ABS-CBN at sa totoong kaganapan sa buhay ni Toni.
Ngayong araw naman ng Linggo, tutok pa rin sa mga comedy shows ng network para sa Banana Sundae ngayong hapon at sa Goin’ Bulilit ngayong gabi.



