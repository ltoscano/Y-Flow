
ANO BA TALAGA ANG AGENDA NI REP. ARNEL TY?

ITO ang aking narinig mula sa kabilang mesa sa isang kainan sa Tomas Morato.
Ayon sa mga naghuhuntahan — kamakailan ay binatikos niya ang Meralco dahil sa P7.3 bilyong halaga umano ng dibidendo na paghahati-hatian ng mga shareholder o namuhunan sa kompanya.
Malaking halaga na dapat naman talagang binibigyang-pansin at pinag-aaralan kung saan mapupunta.
Sa aking palagay, mukhang misdirected ang ratsada ni Congressman Ty sa pagkakataong ito.
Bilang negosyante, alam ni Ty na responsibilidad ng isang kompanya na ibigay sa mga namuhunan ang investment nito. Bakit kaya pinupuntirya ni Ty ang Meralco?
Umaabot sa mahigit na libo-libong shareholders – kinabibilangan ng ilang indibidwal, mga empleyado ng iba’t ibang kompanya, mga may-ari ng maliliit na business – ang makatatanggap ng dibidendo.
Sila ang mga umasang mababalik ang pinaghirapan nila.
Simula 2008, halos P8 bilyon ang pinupuhunan ng investors sa Meralco, higit pa sa binabatikos na halagang balik sa kanila. Noong 2012 at 2013, mahigit P10.2 bilyon ang halagang pinuhunan para i-improve ng kompanya ang serbisyo nila.
Makikita na ang mga investor na ito ang dahilan kung bakit tuloy-tuloy ang daloy ng kuryente sa mga bahay, mga opisina at commercial establishments. Dahil sa perang inilaan ng investors, nakapag-upgrade ang mga kompanya ng facilities nito para matugunan ang dumaraming demands at pangangailangan ng mga customer.
Heto na nga at malaki ang problema ng ating gobyerno sa paghahanap ng paraan upang magkaroon ang buong bansa ng suplay ng kuryente, heto si Congressman Ty at parang binabalewala ang mga ginagawa ng gobyerno dahil sa mga sinasabi niyang mga polisyang kontra sa investors.
Gusto ba niyang matulad ang Luzon sa mga problema sa kuryente ng Mindanao?
Rep. Ty, imbes na puntiryahin mo ang Meralco shareholders, pakitulungan mo na lang si Rep. Mark Villar na maipasa ang “Alternative Fuel Incentive Bill” sa Kongreso para pakinabangan ng milyon-milyong Filipino!
Kakailanganin niya ang inyong expertise para mapamura ang halaga ng mga electric at hybrid car dito sa ating bansa.
Doon na lang po sa mas noble cause na ikabubuti ng greater good ninyo ibaling ang inyong energies at efforts. Sa ganoong paraan, matatandaan pa kayo ng inyong mga natulungan.
Imbes na ngayon na iniisip nila, “Bakit nga ba naging partylist ang LPGMA?”



