Gabbi, masyadong sexy sa Boracay By ALLAN DIONES November 2, 2016
SEKSI-SEKSIHAN ang bikini post ni Gabbi Garcia habang nasa beach siya sa Boracay.
Two-piece kung two-piece ang 17-anyos na Kapuso star habang naglalakad sa dalampasigan, na in fairness ay ang slim at ang haba ng legs.
Cute ‘yung comment ng ka-loveteam ni Gabbi na si Ruru Madrid na, “Masyadong sexy,” with matching angry face emoji, sa Instagram post na ‘yon ni Gabbi. Kasama ni Gabbi ang pamilya niya na nag-Undas sa Bora.
Si Ruru ay sa Playa Laiya sa Batangas nag-beach kahapon at may post din ito sa beach na shirtless, naka-board shorts lang at namumutok ang biceps.
Ginaya ni Ruru ‘yung caption ni Gabbi sa Bora pic nito na, “Happy place,” kaya nagreak si Gabbi ng, “Ganooooonnnn?”
Pa-yummy nang pa-yummy ang 18-anyos na Kapuso hunk, habang paganda nang paganda ang beauty queen material na si Gabbi.
Kilig-kiligan ang fans sa GabRu bilang Ybarro/Ybrahim at Alena gabi-gabi sa Encantadia. Mas lumevel-up ang dalawa sa nasabing Kapuso telefantasya.
Ang sinasabi ng GabRu ay may mutual understanding na sila.
Si Ruru ay laging may mga swit-switang post na sinasabi niyang in love siya kay Gabbi.
May mga hirit pa ang binata sa IG na, “You make me happy in a way no one else can,” at halos laging si Gab ang laman ng IG Stories niya.
Kita ang kilig kay Gabbi, na halatang inlabey sa ka-loveteam.



