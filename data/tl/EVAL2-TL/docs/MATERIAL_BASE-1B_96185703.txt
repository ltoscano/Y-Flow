South Cotabato tatanggap ng karagdagang makinarya mula sa DA

October 19, 2016

LUNGSOD NG KORONADAL, South Cotabato, Okt. 19 (PIA) -- Hiniling kamakailan ni South Cotabato Gov. Daisy Avance-Fuentes sa Sangguniang Panlalawigan na bigyan siya ng otoridad na pumasok sa isang memorandum of agreement sa Department of 12.

Kaugnay ito sa mga makinaryang na nagkakahalaga ng halos kalahating milyong piso na ibibigay ng DA sa pamahalaang panlalawigan.

Kinabibilangan ito ng include floating tiller, rice thresher, cassava digger, cassava granulator cum shredder at vacuum pack sealer.

Binigyang-diin ni Gov. Fuentes sa kanyang sulat sa SP na malaki ng tulong ng mga naturang makinarya at kagamitan sa paglago ng produksyon ng mga magsasaka sa mais, palay at kamoteng kahoy.

Makakatipid din aniya ang pamahalaang panlalawigan dahil hindi na nito kailangang umupa ng mga makinarya para matugunan ang mga pangangailangan ng mga magsasaka sa kanilang mga gawain sa sakahan at pagproseso ng mga produkto.

Sa kabilang dako, inihayag ni Provincial Agriculturist Justina Navarrete na para makuha ang mga nasabing makinarya at kagamitan, hindi na kailangan ng pamahalaang panlalawigan ng 15% counterpart, maliban na lamang sa floating tiller kung saan may babayarang mahigit Php14,000 ang lokal na pamahalaan.

Matatandaang kamakailan nakatanggap ng isang 4-wheel drive tractor na nagkakahalaga ng Php2.56 milyon at tatlong collapsible dryer cases na nagkakahalaga ng Php75,000. (DEDoguiles-PIA 12)



