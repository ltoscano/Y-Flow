Baraan: ‘Di ako gumawa ng pera sa NBP By Juliet de Loza-Cudia SSeptember 22, 2016 Itinanggi ni dating Justice Undersecretary Francisco Baraan III ang alegasyon na nagkakapera siya sa paglilipat ng inmates sa loob ng New Bilibid Prison (NBP) compound.
Ginawa ni Baraan ang pahayag bilang reaksiyon sa ibinulgar ng convict inmate na si Herbert Colanggo sa unang araw ng pagdinig na isinagawa ng House Committee on Justice kaugnay sa paglaganap ng droga sa loob ng NBP sa nakalipas na administrasyon.
Ipinaliwanag ni Baraan na ang paglilipat ng preso sa loob ng NBP Compound ay eksklusibong nasa desisyon ng director ng Bureau of Corrections (BuCor). Ang naturang bagay ay maaaring klaruhin ni Director Maria Charina Dy Po ng DOJ, kasabay ng pahayag na ang Technical Staff ay pinangangasiwaan ng iba’t ibang undersecretary.
Hinamon din niya si Colanggo na magpakita ng mga dokumento susuporta sa kanyang alegasyon.

“Colanggo’s claim is a complete nonsense.
I challenge him to produce any document that shows I approved any transfer of inmate/s within the Bilibid compound,” dagdag pa ni Baraan.



