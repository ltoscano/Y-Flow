Baby Falcons dumagit ng 3rd win By Elech Dawa November 20, 2016
Dinagit ng Adamson University Baby Falcons ang pangatlong sunod na panalo matapos ikulong ang National University Bullpups, 80-67 kahapon sa UAAP Season LXXIX juniors basketball tournament sa Filoil Flying V Centre.
Nagtulungan sa opensa sina Encho Serrano at Gerry Abadiano para sa Baby Falcons na wala pang mantsa ang karta.
Kumana si Serrano ng 25 points, 10 rebounds at tatlong steals habang may inambag si Abadiano na 13 puntos upang tulungan ang Adamson na ipalasap sa Bullpups ang unang kabiguan sa tatlo ng laro. Nakipagsabayan ang Bullpups, naghabol lang sila ng tatlong puntos, 57-54 sa pagtatapos ng third quarter.
Pero hindi napigilan ng NU ang tikas nina Abadiano at Serrano sa final period kaya nasunggaban ng Baby Falcons ang panalo.
Sina Winderlich Coyoca at John Paul Clemente ang bumanat sa opensa para sa Bullpups matapos manakmal ng tig 16 markers.
Mga iskor:
ADAMSON 80 – Serrano 25, Abadiano 13, Celis 12, Tamayo 9, Antiporda 6, Flores 4, Santos 4, Padrigao 3, Agbong 2, Sabandal 2, Beltran 0, Umayao 0, Desoyo 0
NU 67 – Coyoca 16, Clemente 16, Amsali 12, Atienza 8, Penano 6, Sarip 4, Manalang 3, Malonzo 2, Callejo 0, Tolentino 0
Quarterscores: 28-8, 38-29, 57-54, 80-67.



