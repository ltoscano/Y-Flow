Show ni Willie, mahihinto sa child abuse case?

NAGPUPUTOK ang butse ng pambansang movie fan na si Aling Rosenda sa kanyang nabasa na pinaaaresto ng Court of appeals si Willie Revillame dahil sa kasong child abuse na matagal nang nanahimik ang kaso dahil na settle na iyan sa korte noon pang 2011 at nakapagpiyansa na siya rito.
Ano raw ang nangyayari sabi pa ni aling Rosenda, kung kailan pa itong patok na patok muli ang show ni Kuya Willie saka mahihinto na naman muli?
Nakailan na bang suspensyon ang programa ni Willie? May tatlo na yata at tila wala nang kapaguran ang mga taong nasa likod ng demolisyon.
Marami ang nagulat, nalungkot at nagalit lalo na sa kanyang mga tapat na sumusubaybay sa programa, sa mga senior citizen na iyon lamang ang nagpapaligaya sa kanila.
Nasabi pa ni aling Rosenda na unang araw ng show ni Papa Wil ang Wowowin ay mataas kaagad ang rating nito at hindi na natinag sa kinalalagyan hanggang sa ngayon, pataas pa nang pataas at sobra-sobra na ang commercial loads.
Kaya siguro meron nagsusulsol na ungkatin na muli ang kaso na nasa DSWD. At ang sabi pa ng pambansang tagahanga, parang hindi yata titigilan ang mabait na host hanggaâ€™t hindi ito nalulugmok. At baka idagdag na muli na uungkatin ang naging trahedya sa Ultra maraming taon na ang nakararaan.
Ayaw ni Aling Rosenda na mawala muli ang programang ito ni Willie boy kasi umaasa siya na balang araw baka siya naman ang suwertehin na maging contestant ng Wowowin at mabago ang kanyang pamumuhay.
Sana nga matapos na ang problemang ito.



