Baby Falcons ungos sa Bullpups By Elech Dawa November 21, 2016
Sumandal sa fourth quarter ang Adamson University upang ibabawan ang defending champion National University, 80-67 at manatiling walang talo sa UAAP Season LXXIX juniors basketball tournament sa Filoil Flying V Centre, San Juan City.
Tumikada si Florencio Serrano ng 25 points at 10 rebounds habang nagtala si Gerry Abadiano ng 13 puntos para sa Baby Falcons na may 3-0 record.
Nirehistro naman nina Winderlich Coyoca at John Lloyd Clemente ang tig 16 markers para sa Bullpups. Sinopla ng Far Eastern University-Diliman ang Ateneo, 77-73, habang tiniklop ng UP Integrated School ang University of the East, 95-63 para maka-puwersa ng three-way tie sa second kasama ang NU na may tig 2-1 cards.
Namuno sa opensa para sa Baby Tamaraws si Kenji Roman na sumalansan ng 16 markers at nine rebounds.
Nasayang naman ang best game 22 pts., pitong boards at anim na steals ni Dave Ildefonso dahil nalasap ng Blue Eaglets ang pangalawang sunod na talo.
Kumana si Juan Gomez de Lia√±o ng 24 points at 11 rebounds, tumipa si Rafael Labao ng 14 points, 10 steals at nine boards para sa Junior Maroons na nag-uumento sa ilalim ng bagong coach na si Paolo Mendoza.



