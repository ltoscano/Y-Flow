ERNIE CHAN’S MASTER GARDEN

SA mga mahihilig sa siomai, ang salitang ‘master’ ay ‘di na bago sa pandinig dahil kahit saan, lalo na sa matataong lugar – ito’y matutunghayan.
Sa mga mall, si kuya, si ate at si bunso, ‘di puwedeng ‘di pumila sa outlets ng ‘Master Siomai’ maging masaya lang ang pamamasyal.
Sina tatay at nanay, ‘di rin kumpleto ang araw kung sa pamamasyal–kasama ang mga bata-ay ‘di matiktikman ang ‘Master Siomai.”
Mula Malabon kung saan ito nagmula, ang produktong pagkain na ito ay naging bukambibig na sa Luzon, Visayas at Mindanao.
Kung bakit lubos na tinangkilik, ito’y dahil marahil sa kakaiba nitong angking sarap na si Ernie Chan lamang ang makasasagot.
Si Ernie C., na isang Malabonian, ang chef ng masarap na ‘Master Siomai’ at arkitekto ng ngayo’y dambuhalang ‘Master Siomai’ business.
Sinimulan na iilan lang ang trabahador, pumatok ang negosyo hanggang nakapagbigay ng hanapbuhay sa maraming taga-Malabon.
Mula sa pagkaing siomai, susubukan ni Ernie C. ang isa pang negosyong pagkain na kanyang itinayo sa mismong pusod ng lungsod ng Malabon.
Halos dalawang linggo pa lang na bukas ang ‘Master Garden’ restaurant, tulad ng ‘Master Siomai’, bukambibig na rin ng mga food tripper.
Ang ‘Master Garden’ na matatagpuan sa 7 Gen. Luna St., San Agustin, Malabon City ay isang modern Filipino Specialty Restaurant.
Moderno dahil ang iniaalok na pagkain ay mga lutong ang nag-imbento ay mga ‘avant-garde’ cook na kung tawagin ngayo’y chef.
Ano nga ba ang sikreto ng Master Garden ni Ernie Chan?
Marami ang mapagpipilian sa kanilang menu o ‘list of options’ magmula sa kanilang signature dish, drinks, soup at appetizer.
Sa mahihilig sa seafood, beef at pork, you name it, you have it. At sa mga veggie lover, maraming lutong mapagpipilian.
Pero ika nga ni Fred Guerrero, manager, hindi ka makapagkukuwento kung ‘di ka bibisita sa Master Garden at susubukan ang kanilang pagkain.
Tama. ‘Di ako magkukwento kung ‘di ko nasubukan.
Undoubtedly, another Malabon’s pride!



