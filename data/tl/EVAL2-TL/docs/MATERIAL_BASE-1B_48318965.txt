Out Of Order: Mas malaking buwis ang dapat ibinabayad ng mga oligarchs
By Raymond Burgos October 17, 2016 Kinukuwestiyon ni Bayan Muna Rep. Carlos Isagani Zarate ang panukala ng Department of Finance (DOF) na bigyan ng tax exemption ang mga may kabuuang kita na P250,000 kada taon dahil nangangahulugan na ang makikinabang lang dito ay yaong mga kumikita ng P744 kada araw.
Ayon kay Zarate, ang naturang tax exempted na P250,000 annual income ay lubhang napakaliit kumpara sa annual Family Living Wage para sa pamilyang Pilipino na tinataya ng independent think-tank na Ibon Foundation sa P396,390.00 o P1,086 sahod kada araw.
Sa ilalim ng panukalang House Bill 333 na inihain ng Bayan Muna partylist, P396,390 ang minimum na taunang sahod na dapat masakop ng tax exemption ng DOF at hindi ang P250,000 annual income na hindi maipaliwanag kung saan nanggaling. “Some 17 million Filipino families (80% of all families) earn at most around Php20,000 a month; the poorest half (53%) try to live off less than Php13,000 a month and the poorest fifth (20%) on an average of less than Php5,600 a month. These poor and low income families should not be taxed at all,” paliwanag ni Zarate.
Binigyang-diin ni Zarate ang dapat lakihan ng buwis ay ang pinakamayamang 326,000 pamilya (na bumbuo lamang ng 1.5 percent ng kabuuang bilang ng pamilya sa Pilipinas) na may average income na mula P91,000 hanggang P106,000 kada buwan ang dapat buwisan ng mas malaki ng Bureau of Internal Revenue (BIR).
Idinagdag pa ni Zarate na ang mga Chief Executive Officers (CEO) ng mga malalaking korporasyon gaya ng San Miguel Corporation (SMC), First Philippine Holdings (FPH), Meralco ay kumikita ng mula P500,000 hanggang P5.9 million kada buwan at dapat mas malaki ang ipinapataw na buwis sa mga ito.
Base sa datos ng Ibon Foundation, ang 50 pinakama-mayamang oligarchs sa Pilipinas ay may kabuuang net worth na US$79 billion o katumbas na sa halaga ng piso na P3.8 trillion base sa kasalukuyang exchange rate.
Hindi naman bababa sa 690 ang mga Pilipinong may “ultra high net worth” na hindi bababa sa P1.4 billion ang asset ng bawat isa. Samantala ang Top 1,000 corporation sa bansa ay nagtala ng mahigit P1.1 trillion “in combined annual profits” at ang 265 Philippine Stock Exchange (PSE)-listed firms ay kumita ng P581 billion.
“These rich families and large corporations benefit the most in the exploitation of our economy, natural resources and our cheap labor. It is only just and equitable that they shoulder a large part in funding the social and other amelioration program of the government,” giit pa ni Zarate.
Kung susundin natin ang panukala ni Zarate, mas malaking buwis ang malilikom ng gobyerno kung itataas ang buwis sa pinakamayamang 1.5 porsyento ng mga pamilyang Pilipino dahil makakalikom dito ang BIR ng P91 billion.

“Meanwhile, the richest 156,000 or 0.7% of families had a cumulative income of Php356.9 billion in 2012 with an average annual income of Php2,287,836. Taxing just an additional 20% of this income will raise Php71 billion. On the other hand, the next richest 170,000 or 0.8% of families had a cumulative income of Php198.4 billion with an average annual income of Php1,271,484. Taxing just an additional 10% of this income will raise Php20 billion,” sabi pa ng Ibon Foundation.
Naniniwala naman si Zarate na kailangang itaas ang income tax rates sa mga malalaking korporasyon “For instance, restoring the corporate income tax to its 35% rate before 2009 would also immediately raise at least Php20-30 billion. Micro, small and medium enterprises should meanwhile be supported with lower income taxes than charged to large corporations.
This is aside from how as much as Php409 billion more can be raised from aggressive collection of corporate income taxes especially from large corporations,” paliwanag ni Zarate.
Ang tanong na nga lang ay kung pakikinggan ni Finance Secretary Carlos Domingues ang panukalang ito ng Bayan Muna at mas mahalaga ay kung maipapahatid ito kay Pangulong Rodrigo Duterte para sa kanyang karampatang aksyon. Abangan…



