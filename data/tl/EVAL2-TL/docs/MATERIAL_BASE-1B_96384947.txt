KAPIT-BISIG PARA SA PAGBABAGO NG PHILIPPINE MEDICAL ASSOCIATION

SI Maria Minerva P. Calimag, MD, PhD, FPBA, ang ikapitong babaeng pinuno na nahalal bilang ika-94 Pangulo ng Philippine Medical Association (PMA) para sa taong 2014-2015.
Nahaharap si Dr. Calimag sa isang malaking tungkulin na maibalik ang samahan at makamit ulit ang dating sigla, at lakas nitong mga nagdaang mga taon. Sa mga bumoto kay Dr. Calimag noong huling halalan sa PMA ay bumoto para sa pagbabago ng samahan!
Ayon kay Dr. Calimag, “Kailangang maiangat ang estado ng PMA sa lebel ng propesyonalismo. Alisin natin ang usaping pulitika at pag-usapan ang mga bagay na nakaukol sa ating mga manggagamot. Ang mga isyu at mga pagsubok na hindi kayang harapin ng mag–isa lamang.” Lumalaban si Dr. Calimag upang maisangga ang Philippine Medical Association o Samahan ng mga Manggagamot ng Pilipinas, na naitatag ng mga samahan ng manggagamot sa nakalipas na 111 taon.
Ayon pa rin kay Dr. Calimag, “Bilang mga opisyal ng Samahan ng mga Manggagamot ng Pilipinas, ang ating tungkulin ay hindi lang tignan ang kakayahan sa araw-araw na gawain ng samahan. Ang Samahan ng mga Manggagamot ng Pilipinas ay kabuuan ng mga manggagamot na ibinigay sa atin ang kanilang pagtitiwala at lakas ng loob. Ang ating mga suliranin ay hindi lamang nakakubli sa ating gusali ng PMA sa North Avenue. Ang ating mga suliranin ay naabot kung paano natin paniwalaan ang ating mga kasama na ang presensya ng Samahan at hindi rin naiiba sa kanilang buhay bilang manggagamot.”
Ang PMA ay isang samahan na itinatag noong 1903 mula sa mga sinaunang kaisipan ng ating mga ninuno. Ito ay isang samahan ng mga manggagamot (Accredited Professional Organization of Physicians), sa loob ng mahabang panahon.
Ang mga miyembro at pasyente ay nagtitiwala sa PMA sa pagbibigay ng tamang impormasyon na may kapangyarihan at malayang boses sa sining at agham ng panggamot.



