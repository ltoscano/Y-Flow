Iwas Paputok campaign maagang sinimulan sa South Cotabato

SSeptember 22, 2016

LUNGSOD NG KORONADAL, South Cotabato, Set. 22 (PIA) -- Setyembre pa lang, pero sa South Cotabato, nagsimula na ang kampanya sa Iwas Paputok na nanghihikayat ng responsable at ligtas na paraan sa pagdiriwang ng Pasko at Bagong Taon.

Sinabi ni Dr. Rogelio Aturdido Jr., provincial health officer ng South Cotabato, mas pinaaga ang kanilang paglunsad ng adbokasiya sa responsableng paggamit ng paputok sa Pasko at Bagong Taon dahil nais nilang mas maraming batang mag-aaral ang kanilang mapaliwanagan sa panganib na dala ng mga firecracker o paputok.

Kung mas maaga ang pagsisimula ng kampanya sa mga paaralan mas mas maraming kabataan ang maaabot sa kampanya.

Mas maraming magulang rin ang mahihikayat na huwag payagan ang kanilang mga anak na bumili at magpaputok ng firecracker, ayon kay Dr. Aturdido.

Nitong nakalipas na Kapaskuhan, 100 katao ang nasugatan dahil sa paputok sa South Cotabato; 75 sa kanila ay nasa mga age bracket na 0 hanggang sampung taong gulang at 11 hanggang 20 taong gulang.

Dalawang taon ang pinakabatang biktima nasugatan sa mata dahil sa paputok.

Sa nakalipas na taon, ang South Cotabato ang nakapagtala ng may pinakamaraming biktima sa paputok sa buong SOCCSKSARGEN Region.

(DEDoguiles-PIA 12)



