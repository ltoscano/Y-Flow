EYE-BALL: Life goes on for James By @dbuzzketball October 15, 2016
Revamp ang nangyari sa koponan ng Star Hotshots. At inaasahan na rin naman ‘yun ng basketball fans.
Pero, marami ang hindi makapaniwala na ang franchise player ng team na si James Yap ay iti-trade, na ang naging kapalit nga’y si Paul Lee ng Rain or Shine.
Bukod kay James, maging ang head coach ng team ay pinalipat din.

Tiyak na nabasa na ninyo na si Chito Victolero na ang hahawak sa koponan.

Pinalitan niya si Jason Webb.
Siyempre pa malungkot si James, siguro kahit sa panaginip hindi niya akalain na maglalaro pa pala siya sa ibang team. Pero, sabi nga, kahit ano pa ang mangyari, life goes on for James.
“Malungkot ako siyempre. Kasi pamilya ko na ang Purefoods, ang San Miguel. Ang tagal ng pinagsamahan namin sa ganito lang nauwi. Pero wala naman akong magagawa. Tuloy pa rin ang buhay ko,” sabi ni James.
Ilang championships, ilang MVP awards, ilang all-Star slots at marami pang iba ang naihandog ni James na karangalan sa koponan.
Talagang nakakalungkot nga na mawala siya sa team.
Natutuwa naman si Paulo ‘Legs’ Legaspi, ang President ng Healthwell, gumagawa ng Nice Day Coffee at sponsor ng Best Player of the Conference sa PBA, sa award na nakamit ni Jayson Castro ng TNT KaTropa.

Sabi ni Legs, “Jayson deserves the award and I congratulate him for another milestone in his basketball career.”
Natalo ang TNT sa kapatid nitong Meralco sa semis, kaya’t ang Bolts ang lumalaro ngayon sa PBA Finals vs Ginebra.



