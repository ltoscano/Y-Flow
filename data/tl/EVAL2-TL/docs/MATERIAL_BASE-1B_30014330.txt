
MGA KOLEKTOR NG NCRPO AT EPAL NI GOV. ALVARADO

MALAKI talaga ang naging epekto ng “recall election” na kasalukuyang pinoproseso ng Commission on Elections para sa lalawigan ng Bulacan.
Ayon sa ating tawiwit, ang dati ay napakasungit na gobernador ay biglang nagbait-baitan.
At ang dati na hindi mahingian ng tulong na Alvarado ay biglang naging matulungin.
Kunyari! Ehek!
At sino nga naman ang ‘di kakabahan gayung nasa kalahating milyong botante ng Bulacan ang lumagda sa “recall petition.”
Ibig-sabihin, ang sinomang lalaban kay Gov. Alvarado sa “recall election” ay nakasandal na agad sa halos kalahating milyong botante na nagpapalayas sa kasalukuyang gobernador!
Kung susumahin, parekoy, kung ang bawat signatory ay mayroong 4 na miyembro ng pamilya, eh, ‘di “times 5” na agad ang kalahating milyong taga Bulacan na naaalibadbaran kay Alvarado!
Eh, kung idagdag pa ang bilang ng ika nga ay silent majority?
He, he, he, maliwanag pa sa sikat ng araw na sa kangkungan pupulutin itong gobernador na nahaharap ngayon sa mga kaso ng pandarambong!
Kaya naman biglang nagbait-baitan ang dati ay ubod ng sungit at biglang naging galante ang dati ay hindi mahingian ng tulong!
King-ina, naniniwala siguro si gob na ganu’n niya kadaling utuin ang mga taga-Bulacan.
Tanga! Masyado lang mahaba ang kanilang pasensya at masyado lang silang maginoo na kahit alam ng umeepal ka lang, eh, sinasakyan ka pa rin.
Sandali, parekoy, akala natin kay Alvarado ay marunong magbasa.
Eh, kumbaga sa Bibliya, nakasulat na sa pader ang magiging kapalaran niya sa recall election na;
Mene mene tekel uparsin! Ibig-sabihin, “Tinimbang ka ngunit kulang!”
Sana parekoy ay magsilbing aral na sa mga politikong palalo ang mga kaganapan ngayon sa Bulacan!
-o0o-
KAYA tikom ang bibig at hindi kumikilos ang pamunuan ng PNP NCRPO sa kabila ng paglaganap at lantarang iligal na sugal sa Kalakhang Maynila ay dahil kumpleto pala ang kanilang kolektor sa lahat ng distrito.
Ayon sa loob mismo ng tagatanggap, este, tanggapan ni Director Carmelo Espina Valmoria, regular umano ang remittance nina Jojo Cruz para sa NPD, Noel de Castro (MPD), Falwart (QCPD), Ed Matti (EPD) at Miguel Irinco (SPD).
Ayon sa ating tawiwit, isang Col. Jimmy Macaraig ang may control ng parating at umiistap naman sa tanggapan ni Gen. Allan Bantulo!
Alam kaya ni Gen. Valmoria itong kaganapan sa ilalim ng kanyang salumpuwit?
Gusto mo ng kumpletong detalye General?
Kontakin mo ako at ibibigay ko sa iyo ang “unsanitized list” ni Napoles!



