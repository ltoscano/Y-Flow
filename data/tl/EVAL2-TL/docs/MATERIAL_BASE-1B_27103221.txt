Nietes, Sosa magsusukatan By Ramil Cruz SSeptember 24, 2016
Magkakasukatan ng lakas, tibay at husay sina Filipino longest world champion Donnie Nietes at former world champion Edgar Sosa ng Mexico sa Sabado para sa WBO Inter-continental flyweight championship sa ‘Philippines vs Mexico’ sa StubHub Center sa Los Angeles, California.
Kapwa nagpahayag ng kahandaan ang dalawang boksingero, kung saan sinabi ni Nietes (38-1-4, 22KOs), na mas komportable siya sa bagong timbang (112-lb).“Dati, hirap talaga ako na makuha ang timbang na 108. Ngayon mas relaks na ako at tiwala akong narito pa rin ang lakas ko. Maganda ang magiging laban namin ni Sosa,” wika ni Nietes. May pangako rin si Sosa (52-9-0, 30KOs) na magpapakita ng galing sa upakan at hinirit na “I am mentally, emotionally and physically ready to face Nietes.”
Binakante ng Pinoy boxer ang kanyang dating korona sa misyong malabanan sina World Boxing Association/WBO flyweight champion Mexican Juan Francisco Estrada at WBC flyweight champion Roman Gonzalez ng Nicaragua. Kaya lang ay binitawan na rin ni Gonzales, kinikilalang 1 pound for pound fighter sa mundo, ang flyweight belt upang kasahan si WBC super flyweight king Carlos Cuadras na isa ring Mehikano nung Setyembre 10 at nanalo sa unanimous decision.
Inabandona na rin ni Estrada ang kanyang flyweight belts at makikipag-upakan kay Raymond Tabugon sa Oktubre 8 sa super-flyweight division.
“We will discuss with the WBO president when he will see him during the WBO convention next month in Puerto Rico on what possible fights Nietes will take going forward,” anang manager ni Nietes na si Michael Aldeguer.



