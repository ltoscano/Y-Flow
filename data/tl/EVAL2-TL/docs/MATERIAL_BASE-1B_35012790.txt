Presidenteng may kamay na bakal ang ating kailangan

GRABE na ang nangyayari sa ating bansa.
Dumoble ang korupsyon sa gobyerno. Lahat ng transaksyon, bago pirmahan at aprubahan, kailangan ng padulas.
Ang mga pulis natin sa presinto, pag hiningan mo ng tulong, hindi kikilos pag walang hatag. Tapos ang mga ilegal sa kanilang erya, naka-timbre! ‘Pag nakahuli ng mga kriminal, kahit droga, ibinabangketa!
Ang mga project ng mayor, gobernador, kongresista, senador at mga cabinet secretaries may tongpats, kickbacks o komisyon.
Kaya ang bansa natin, imbes na pasulong ay paurong dahil sa mga corrupt at mandarambong na mga opisyales ng pamahalaan!
Kaya naisip ko tuloy ang diktador na si Ferdinand Marcos. Sa kanyang rehimen, matino ang mga opisyales ng gobyerno. Masarap ang buhay nang marami. Ang pulis at militar respetado. Walang gaanong kriminalidad, walang droga at walang armadong grupo na nangmamasaker ng sibilyan, pulisat militar. Ito’y dahil sa kanyang kamay na bakal.
Oo, sa kalagayan ng Pilipinas ngayon, kailangan natin ng isang Marcos. Hindi na obra sa atin ang malambot na Presidente at lalong hindi puwede ang artistang lider.
Sino sa tingin ninyo ang dapat nating ihalal sa 2016 na tulad ni Marcos na may kamay na asero? Txt txt txt…



