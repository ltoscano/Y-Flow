Junior Altas wagi sa opener By Elech Dawa November 19, 2016
Walang kahirap-hirap na minaso ng Perpetual Help ang St. Benilde-La Salle, 25-10, 25-9, 25-9 kahapon sa simula ng juniors division ng 92nd NCAA volleyball tournament sa Filoil Flying V Center sa San Juan City.
Halos ginamit lahat ng Junior Altas ang players para ilista ang kanilang unang panalo.
Bumanat sina Vergel Golloso, Paul Solamin at Aljohn Abalon ng 12, 10 at 10 hits ayon sa pagkakahilera para sa Perpetual. Sina Jody Margaux Severo, last year’s Finals MVP at reigning Best Setter at team captain EJ Gabriel Casana ay naglaro lang sa opening set at umupo sa second at third set para panoorin na lang ang second unit ng Perpetual.
Hindi naglaro si Ryuji Conrad Etorma, ang league’s best spiker para sa Altas.
“We just want to give everybody a chance to play,” sabi ni Perpetual Help coach Sandy Rieta. Sa unang laro, kinalos ng Lyceum of the Philippines ang Letran, 25-23, 23-25, 25-23, 25-17, habang binalandra ng Arellano University ang San Sebastian, 25-17, 26-24, 25-11 sa third game upang magsalo sila sa unahan ng team standings.
Pumalo si Allen Angelo Calicdan ng 15 hits para sa Junior Pirates habang bumakas sina Valeriano Sasis III, Genesis Allan Redido, Deon Xander Colorado at Juvic Colonia chipped ng 13, 12, 12 at 12 points ayon sa pagkakasunod.
Namuno sa opensa para sa Junior Chiefs si skipper Aldimal Waham na may 20 points.



