11 players, coaches pinagmulta ng PBA By Ramil Cruz SSeptember 8, 2016
Pinagbakasyon na ng Phoenix ang Blackwater sa pamamagitan ng 93-81 panalo sa Ynares Center sa Antipolo kagabi.
Sa likod ng 29 points ni Eugene Phelps, kinolekta ng Fuel Masters ang panlimang panalo sa siyam na laro para gumitgit sa kalagitnaan ng standings ng PBA Governors Cup. Sa pampitong sunod na talo, nabaon sa 1-8 ang Elite at napagsarhan na sa playoffs.
“We’ll take this win,” ani Phoenix coach Ariel Vanguardia. “Parang Forrest Gump ang mga point guards ko, parang box of chocolates na I don’t know what I’m going to get.
”Umayuda si Mark Borboran ng 15 points, may 12 si Simon Enciso at 10 kay Cyrus Baguio sa Fuel Masters na umangat sa No. 5.
Hinambalos ng PBA Commissioner’s Office kahapon ang 11 players at coaches ng multa na umaabot sa P63,500 tapos ng mga violations ng flagrant fouls, flops at ‘addressing the commissioner’.
May heavy sanction si Norbert Torres ng Phoenix Petroleum na one-game suspension at multang P20,000 sa flagrant foul 2 kay Ian Sangalang ng Star na ayon sa liga’y ugat ng gusot. Ang teammate niyang si import Phelps ay pinagmulta sa flopping (P3,000) at technical foul (P1,000 ).
Ang mga Fuel Masters ding sina Prince Caperal ay may fines na P5,000 sa F1 kay Star import Joel Wright at Ronjay Buenafe na P1,000 sa T.
Marami pa sa mga sumuway ay nabigyan ng flagrant fouls at T sa mga angal sa tawagan gaya ni Meralco coach Norman Black na multado ng P3,000 sa pagtawag sa atensyon ni Commissioner Chito Narvasa sa kasagasagan ng game at P1,000 sa T.
Sapol si Ronald Tubid ng San Miguel Beer ng P2,000 sa kawalang respeto kay referee Edith Botecario tapos siyang matawagan ng violation sa game.
Ang mga may penalty pa:

Mahindra import James White P5,000 sa F1 kay Jeff Chan ng Rain or Shine, TNT KaTropa Troy Rosario P5,000 sa F1 na binangga sa ere si SMB reinforcement Michael Singletary, kakampi ni Rosario na si Kris Rosales na P7,500 sa F1 (landing spot) kay San Miguel Asian import Mohammad Abdeen;
ROS import Jason Forte P7,500.00 sa F1 (landing spot) kay NLEX import Henry Walker at Meralco import Allen Durham P7,500 sa F1 (Landing spot) kay Elasto Painter Jericho Cruz.



