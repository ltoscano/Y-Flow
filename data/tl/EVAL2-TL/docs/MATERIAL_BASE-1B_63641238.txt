Pag pasong maka Pag paluha Jambatan ma Bongao
Bongao tu, dikayuh min saga lahat beteh lawak ma Tawi-Tawi ya katonan ma bitinaan ya ma sanyang maka ya ma hap kahalan; batiin nan beteh saga pina kog maka saga binowa ha sigam mag uusaha tu, lamud na saga lannang min saddi daira mag poonan maka mag patengge kasean usaha ma lahat.
Ya Bongao ma bitinaan beteh saddi na toongan min ya Bonggao tagnah. Min saga pag umahan pay, maka beteh kasean tu gulangan maka saga bullud ya beteh patandaw ma lawak tahik. Ma bitinaan hekah na toongan saga commercial center maka saga ginisan establishment beteh ya bangku, iskul siraka parinta, saga computer shop maka saddi gih ya enterprise nahut nahut. Itu saga tandah ya Bongao tu painut inut pasong ma kasambuhan ma pag sin maka kasambuhan ma kawuman. Hekah gih saga garah supaya pasong maka pasambu ya lahat ya bay tagnah, sago ya sagasgarah nan miin na sadja pasalan kulang saga banan pondo tu. Sagoh ma bitinaan, hekah min saga garah tu maka saga banan project tu beteh painut inut ta pikil minsan ya garah ya parinta mitu tu maka saga tabang maka pondo tatatabangna tu min saga saddi saddi tatabangan min luwasan lahat, labi nay a United States Agency for International Development- Growth with Equity in Mindanao atawa ya USAID-GEM tu. Ya saga USAID-GEM program tu bay mag paniyah saga pag sin maka ya pagtabang ma saga banan manusiyah tatabangan tudju ni lahat ma deyalom dunya ya bay mpat puh tahun na ma bitinaan.
Ya Pilipin tu, labi na toongan lahat ya ma Mindanao dikayuh min saga ya hap sukud ma saga banan makatabuk. Supaya nga kosog maka pasong ya saga pag dadagang tu maka  katambahan ya pasong ya altah maka pasong ya kalluman saga manusiyah ma lahat tu, dikayuh min saga ya dahu dahu project  bay tinagnaan eh parinta mitu ya na pagpaluha ma jambatan Bongao tu. Ya saga banan pondo ya ma project nan min saga USAID-GEM. Ya bay tagnah, ya jambatan ma Bongao nan ya sarang du ya lansa heya duwa atawa ferry. Kasusahan ya ma pag pasakat maka pag pareyoh ma saga banan pasahero maka banan karga maka ya pag dungguh da sab ma saga lansa nan sigi sigi na pasalan niyah saga tobtoban ya ma lugal. Saga kasusahan tu maka tamba tu ya tahinang lallay ma pag tulak, lamud na ya saga lallay ma pag layin saga bana pag usaha min Bongao tudju ma saga saddi lahat maka saga kapuan, maka ya bang pabalik. Pasalan batiin, kulang du ya bay bilahi mag poonan ma Bongao. Minsan du ya niyah tobtoban ma lugal, niyah saga ya mag kulang mag labi ya 60 saga banan lansa ya padungguh ma jambatan kahabah bulan, magbowa min labi 35 ngibu pasahero maka saga banan dagangan maka saddi gih saga ya llaw llaw kalagihan.
Ya kasabannalan tu naggah ma pag sod ma kasean ya lugal maka sin piitu ni Bongao. Sayyan bilahi ya mag poonan pag usaha bang yaw al sadja lallay ya kalabayan, ya bay pamuwan ya kulang poonan. Halam maniyah bayah mag poonan ma kajahulakaan maka ya kalabayan ya kulang ya sin atawa lugih.  Ya kakulangan saga kapanyapan tu maka malkina kalagihan tu supaya likkas maka kaluhayan ya pag layin saga karga maka dagangan ma jambatan maka buwan du sab ya deyoh kasambuhan Bongao. Maka ya bay niyah saga tobtoban saga lugal ya jambatan, minsan ya RO-RO project tu ya min bay dahu Presidente Gloria Arroyo mbar u bay tapatengge mitu ma Bongao. Ya roll-in maka roll-out kapanyapan tu kalagihan tu supaya likkas ya mag pasakat maka mag padeyoh saga banan pasahero maka banan karga; supaya mba na sigam mag padeyoh ya tangan tangan sidja eh saga banan porter ya ru sab maka buwan sembol ma bihing ta min takah ta waktu, ya niyah tobtoban ya lugal nan. 
Sagoh ma bitinaan ya saga tatabangan sin ya bay min USAID-GEM program, ya bay pag paluha ya jambatan nan tahinang luhay. Saga batiin kasambuhan maka buwan beteh luha lugal ma saga banan lansa ya padungguh nan ma jambatan minsan magbeyah ya ma waktu ya pag garah; maka buwan da sab tu likkas ma pag layin saga banan ya karga tu min dikayuh lansa pa dikayuh maka ma saddi lahat, ya ma labayan luhay maka likkas. Ya ma bahau bay pag pahap nan, ya bahau jambatan Bongao tu ya ni holat ya maka sarang patamba ya 50 ya lansa sarang sarang mariyalom dambulan; ya bay niholat du sab katambahan ya maka palain saga 10 ngibu banan pasahero ma dabulan sadja. Ya saga pasongan ya jambatan nan pakulang ya buhat ya binowa eh saga banan pasahero ya min pag tagad teggol maka ya sigi sigi pag andah saga waktu ya lansa bang sumilan ya padunggu ma jambatan. Ya bay bahau pinahap jambatan nan maka tamba ya heya lugal ma lansa bang mag pasakat maka mag padeyoh. Maka buwan du sab ya sarang lugal ma lansa sarang sarang supaya padungguh; maka niyah du sab ya lugal  pagdungguan ma saga ya lansa likkas nan.
Ya bay paghinang labayan RO-RO nan ya bay pina dahu ma project nan supaya luhay ya buhat nihinang ya tangan tangan ma pag pag pasakat maka pagpadeyoh saga banan karga min ginisan lansa RO-RO ya min Zamboanga City maka hati ku ma pasongan ya min saddi na saga daira ma Mindanao. Ya pag paluha maka ya pag pasambu ma jambatan tu sikeyan sidja maka buwan ya kalagihan saga manusiyah mitu, sago maka tabang du sab tu ma pag pasong ya tourism industry ya lahat. Maka buwan toongan tu kasambuhan ma Bongao, maka ma pasong ya Bongao tu ya tahinang na kapital ma pag sin ma lahat tu ma Tawi-Tawi. Ya pag paluha ma jambatan tu maka ya katamhan ya saga kapanyapan hap tu, hekah saga banan pasahero maka ya saga lansa mag bowa karga tu ya kinogan ya mag poonan ma Bongao. Ayyan gih, maka ni ngah saga bananmag uusaha min saddi saddi lahat ma Mindanao maka Pilipin ya mag usaha mitu ma Bongao.
