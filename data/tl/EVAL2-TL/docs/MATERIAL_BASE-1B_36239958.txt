Oh, Laban Ka?!: Bianca Manalo, nakipaglaro sa pating sa South Africa!
By Rey Pumaloy SSeptember 23, 2016 Kung anu-anong adventures na ang naranasan ni Bianca Manalo sa piling ng kanyang boyfriend na Brazilian model turned actor na si Fabio Ide. Nagiging makulay ang lovelife ni Bianca dahil sa paglalamiyerda nila ni Fabio sa iba’t ibang panig ng mundo.
Kamakailan lang nagliwaliw ang dalawa sa Europe at ngayon naman masisilip sa Instagram account ng beauty queen turned TV star na nasa South Africa naman sila.
Nakipag-face to face sina Bianca at Fabio sa mga wild animals sa kanilang Safari Tour. May selfie rin ang modelo sa mga African students. Pero siyempre, hindi pinakawalan ni Bianca ang pagkakataong magpa-pictorial sa mga lugar sa SA na animo ay may photo shoot siya para sa isang fashion catalogue o fashion magazine.
Ang isa sa ikinabaliw nang husto ni Bianca at ng kanyang mga followers ay ang short video niya na nakakulong siya sa hawla habang nakalubog ang kalahati ng katawan sa tubig.
Sa isang frame lumabas ang isang malaking pating at kinagat ang pain na nakalutang sa tubig. Nakikipaglaro pala si Bianca sa mga pating sa tubig na makikita sa photo nito na nag-enjoy ang aktres at naka-peace sign pa ito.
“Shark cage diving. Another tick off my bucket list!!! I survived the 14 degrees Celsius water #hypothermia levels #southafrica”



