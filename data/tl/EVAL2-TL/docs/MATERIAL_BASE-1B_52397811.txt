37 magsasaka sa Lake Sebu nagtapos sa Farm Business School

SSeptember 07, 2016

LUNGSOD NG KORONADAL, South Cotabato, Set. 7 (PIA) -- Nagtapos kamakailan sa isang Farm Business School (FBS) ang 37 na mga agrarian reform beneficiary sa Barangay Luhib, Lake Sebu, South Cotabato.

Ang FBS na pinamumunuan ng Department of Agrarian Reform South Cotabato Provincial Office ay 16 na linggong kurso kung saan tinuturuan ang mga magsasaka na maging mga negosyante at tratuhin ang kanilang mga sakahan na isang negosyo sa layong mapaunlad ang kanilang produksyon, ganansiya, at kalidad ng kanilang buhay.

Kabilang sa kanilang mga pinag-aaralan sa kurso ang market survey, accounting, farm budgeting, planning, benchmarking at market matching.



