31st Kadayawan sa Davao simula na By Malou Cablinda August 16, 2016 Sinimulan na kahapon ang pagdiriwang ng 31st Kadayawan Festival sa Durian Dome ng People’s Park sa Davao City.
Ang Davao City ang nag-iisang siyudad sa buong bansa na ginugunita at ipinagdiriwang ang pinagmulan ng labing-isang tribu nito.
Binuksan na sa publiko alas-dos ng hapon ang photo exhibit na sumasalamin sa iba’t ibang pamumuhay, kultura, tradisyon at mga sakripisyong tulung-tulong na ginawa para sa kapakanan ng Davao City. Makikita din sa naturang photo exhibit ang mga nakikipagbaka ng mga Luma at Muslim na siyang tinaguriang ‘Heart and Soul of Kadayawan Festival’.
Idineklara na rin na special non-working holiday sa Agosto 19 at 20 para sa pagdiriwang na isasagawa ng buong Davao.
Inaasahang dadagsa pa ang maraming turista sa Davao sa linggong ito.



