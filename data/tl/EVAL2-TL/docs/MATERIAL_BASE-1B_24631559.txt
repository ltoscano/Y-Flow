Pacquiao vs Crawford @ 140
By Virgi T. Romano October 31, 2016 Ilang beses nang sinabi ni eight-division world champion Manny Pacquiao na kaya pa niyang lumaban sa 135-lb division.
Kaya naman, tila magkakatotoo na muli siyang bababa ng timbang sa susunod niyang laban.
Ayon kay Top Rank boss Bob Arum, sakaling impresibo ang maging panalo ni Pacquiao laban kay Jessie Vargas sa November 6 (Manila time), ang susunod niyang kalaban ay walang iba kundi si WBC/WBO junior welterweight champion Terence Crawford (29-0, 20KOs). Ito’y dahil ayaw pang iwanan ni Crawford ang 140-lb division at nais pa umanong mangulekta ng korona sa nasabing timbang. “The thing I like about a Pacquiao-Crawford fight, as it would probably be held at 140-pounds — which is a more natural weight for Manny Pacquiao. He’s really not a 147-pounder, although he’s been campaigning as one for years. Crawford is a sensational fighter, but Crawford on December 10th will have a major fight on HBO from Omaha, Nebraska. He gets by that fight and Manny beats Vargas, I would love to make Manny Pacquiao against Terence Crawford,” pahayag ni Arum sa ESPN’s First Take.
Sa ngayon ay hindi sang-ayon si Freddie Roach sa Pacquiao-Crawford fight, dahil sa fighting style ng huli, na aniya’y younger version ni Floyd Mayweather Jr.
Si Roach ang trainer ni Viktor Postol nang dominahin ni Crawford sa 12 rounds noong Hulyo. At masasabing delikadong kalaban para kay Pacquiao, bunga aniya ng movement nito, pati na ang punching power at ability na magpalit ng kaliwa mula sa pagiging kanan.



