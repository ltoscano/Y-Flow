
MGA BAYARAN SA COMELEC AT HIMALA RAW NI PNOY

ANG Comelec ay pormal ng tumanggap ng pera, este, nagdesisyon na hindi na matutuloy ang “recall election” na matagal na panahong isinulong ng nakararaming taga-Bulacan laban sa kanilang gobernador na si Willy Alvarado.
Ang milyones, parekoy, na dahilan ng Comelec en banc ay “lack of time” o kakulangan ng panahon para isagawa ang nasabing election laban sa gobernador na pinaniniwalaan ng mga taga-Bulacan na mandarambong!
Matatandaan na kung anong anik-anik na kabulastugan ang ginawa ng grupo ni Gov. Alvarado para lang maantala ang proseso ng nasabing “recall.”
Hayun, nagtagumpay nga ang mga bwakang-ina!
Ayon nga sa ating tawiwit, napakalaki ng bigayan, aba eh, sa lebel pa lang ng election officers ay tumataginting na isang milyon at isang kotse!
Tsk, tsk, tsk! Sinong election officer kaya sa Bulacan ang makapagtataas ng noo para lang sabihin na siya ay hindi kabilang sa mga tumanggap? King-ina!
Tumpak talaga ang isang dating kaibigan kong politiko, na kung magnanakaw ka rin lang ay itodo mo na, para kung magkawindang-windang man ay milyones ang kaya mong ilagay sa mga hijo de-putang magdedesisyon sa iyong problema!
Oopps, ayon sa reklamong pangungulimbat na isinampa ng ilang taga-Bulacan laban kay Alvarado, ilang daang milyon kaya ang involved? Huh!
Balikan natin, parekoy, ang naunsiyaming “recall election” sa Bulacan.
Akala ng grupo ni Alvarado ay nagtagumpay na sila laban sa kalooban ng napakaraming residente ng Bulacan.
Tangna! Lalo lang nilang pinag-aalab ang galit ng taumbayan! Tandaan n’yo, Gob, sa susunod na taon ay election na naman.
Sa aking sapantaha, sa panahong ‘yun ay matinding sama ng loob ng mga taga-Bulacan ang sasabog sa iyong pagmumukha!
Sa araw na ‘yun ay tiyak lalayas na ang sinomang kawatan na nasa puwesto!
Pramis!
-o0o-
Ayon kay Kris Aquino, salamat daw sa pakikialam o apela ng kanyang kuya sa pamahalaan ng Indonesia kaya hindi natuloy ang nakatakda sanang “firing squad” sa ating kababayang si Mary Jane Veloso. Ansabe?
Kasabay nito, parekoy, ang buong sambayanan at pamilya ni Veloso ay taos-pusong nagpapasalamat naman sa Poong Maykapal kaya nailigtas ang ating kababayang OFW.
Kung kayo ang tatanungin, sino nga ba ang dapat pasalamatan sa naganap na himala?
Ang Diyos ba o si PNoy?
Langya talaga itong mga politiko, lahat na lang ng bagay na maaaring e-epal ay pilit isinasalaksak ang kanilang sarili! Pwe!
Na kahit ang mga bagay na alam nating Diyos lang ang makagagawa ay pilit pang hinahablot! BURDADO/JUN BRIONES



