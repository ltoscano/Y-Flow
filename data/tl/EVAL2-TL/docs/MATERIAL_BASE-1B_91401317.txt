TAGAMASID: Ang katotohanan By Jimmy Cantor SSeptember 12, 2016
Lumabas na ang katotohanan. Kaya bumalik sa ring si Pacman ay dahil hindi pa rin niya natatanggap ang kanyang naging pagkatalo kay Floyd Mayweather, Jr. noong isang taon.
Ito ay nanggaling mismo sa kanyang trainer na si Freddie Roach.
Sa isang interview, ganito ang sinabi ni Roach: “We would love to get Mayweather back in the ring (out of retirement) and if Mayweather doesn’t come, there is this young kid, Terence Crawford.” Ang gagawing behikulo ni Pacman para gayahin siya ni Mayweather at bumalik muli sa ring ay walang iba kundi si Jessie Vargas ng Mexico, ang World Boxing Organization welterweight champion.
Nakatakda silang magharap sa Nobyembre 6 sa Thomas and Mack Center sa Las Vegas kung saan lumaban na rin ng ilang beses si Pacman. Ang seating capacity ng nasabing venue ay 19,000 pero ibinebenta ang 7,000 tickets sa halagang 50 US dollars.
“I want to give back to the fans who’ve supported me.

I’m selling 7,000 tickets for $50. I want to thank the fans who’ve supported me. It’s going to be more action than we have before because Vargas is a champion who loves to fight. And that’s the kind of fight I like. So the fans won’t be bored,” ani Pacman sa isang interview.
Para sa mga nagtatanong kung ano ang karapatan ni Vargas bilang kalaban ni Pacman, ang record niya ay 27-1 na may sampung KO samantalang si Pacman naman ay may record ng 58-6-2.
Hindi na bata si Pacman. Paparating na ang kanyang 38th birthday sa Disyembre samantalang 27 anyos naman si Vargas.
Kumbinsido si Roach na kaya pa ni Pacman si Vargas. Nakita umano ni Roach na may ibubuga pa si Pacman nang talunin nito si Timothy Bradley ng America noong nakaraang Abril sa Las Vegas.
“We have an agreement that he will retire when I tell him but I haven’t seen that step lost yet. In his last fight, he fought a very good fight. We saw a lot of aggressiveness come out of Manny,” ani Roach.

Kung tatalunin ni Pacman si Vargas, inaasahan ni Roach na babalik si Mayweather sa ring. Kung mananatiling retirado si Mayweather, pupuntiryahin ng kampo ni Pacman si Terence Crawford, 28 anyos na siyang WBO at WBC light welterweight champion.
Simple lang ang naging patutsada ni Roach.
“He’s (Crawford) a good fighter and he might be the next Mayweather. He can run like hell. We’ll see.”
Kitam? Run like hell. Hehe, parang si Mayweather din na walang ginawa kundi tumakbo sa oras ng laban. Naintidihan kaya ni Mayweather ang insultong ito?



