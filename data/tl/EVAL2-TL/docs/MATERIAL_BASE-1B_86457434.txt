League of municipalities nakaabang sa SONA By Jojo de Guzman July 25, 2016 PALAYAN CITY, Nueva Ecija — Ang paliwanag ukol sa isinusulong na pederalismo at ang stand niya sa October barangay at SK elections ang ilan sa aabangang paksa ng ilang opisyales ng lalawigan sa idaraos ngayong kauna-unahang State of the Nation Address (SONA) ni Presidente Rodrigo Duterte.
Sa idinaos na eleksyon para sa mga opisyales ng Leagues of Municipalities of the Philippines – Nueva Ecija chapter sa Sierra Madre Suites dito noong Biyernes, nasabi ni Cabiao Mayor Ramil B. Rivera, na ito ang mga paksa na kanilang hihintayin upang maging malinaw sa taong bayan.
Para kay re-elected LMP-NE chapter president Peñaranda Mayor Ferdinand “Bluboy” Abesamis, anuman ang talakayin ni PDigong ay tiyak sasaluduhan at susuportahan dahil sa 91 percent trust rating nito. Naniniwala naman si Santa Rosa Mayor Marita Chua Angeles na magagawa ni PDigong ang kaniyang campaign promises na masawata ang droga sa loob ng 6 na buwan.



