
YOU CAN’T PUT OCA DOWN

NAKALULUNGKOT isipin na dalawang taon pa bago ang May 2016 election, pero nagsisimula nang uminit ang pulitika sa lungsod ng Caloocan.
Eh, bakit kanyo?
Aba’y sa ilang araw na nakaraan, target ng kung ano-anong negatibong text messages si Mayor Oca Malapitan.
Bilang residente ng Caloocan na natutuwa sa nangyayari ngayon sa lungsod, ito’y klarong paninira sa administrasyong Malapitan.
In fairness, nagtatrabaho si Mayor Oca, ‘yan ang paniniwala natin at nang mahigit 200,000 na bumoto sa kanya noong nakaraang election.
Kung mayroong hindi natutuwa sa magandang ginagawa ng butihing punong-lungsod, ito ay yaong mga kalaban niya sa pulitika.
Ano ba ang ma-expect sa mga ‘di natutuwa kay Oca kundi paninira at ‘yan ang ginagawa sa kasalukuyang liderato ng lungsod.
Pilit na inilalayo ni Mayor Oca ang taguring maruming pulitika sa Caloocan pero unti-unti na namang binubuhay ng mga taong ito.
Para maging masama ang imahe ay naglunsad ang mga kalaban ng text brigade para magkalat ng negatibong mensahe laban sa pamunuan ni Malapitan.
Pero ‘di dapat magpadala si Mayor Oca sa black propaganda na ito para ang sinimulan niya sa Caloocan ay ‘di masayang.
Kumbaga sa isang puno, hitik sa bunga ang alkalde kaya ito’y binabato pero sa tingin natin malalag!!pasan ang mga pagsubok na ito.
Dahil naniniwala tayo na kapag magaling ang isang pinuno, kahit ano pang paninira ang gawin sa kanya ay ‘di magtatagumpay.
Tulad ng nakaraang mga taon, si Oca ang target ng sobrang paninira pero ang mga taga-Caloocan ay ‘di naniwala at ‘di natinag.
Dahil pagdating ng sa araw ng election, siya ang sinuportahan at pinili ng nakararaming mga botante ng lungsod.
Ngayon ay nararamdaman na naman ang paninira, pero maraming taga-Caloocan ang naniniwala sa kasabihang “You can’t put a good man down.”
Tama ang kanyang tinatahak na daan kaya pakiwari natin, “They can’t put Mayor Oca down.”



