Gilas 5.0 tilapon sa India By Ramil Cruz SSeptember 11, 2016
Masaklap na binalatan ng Gilas Pilipinas 5.0 kahapon (Manila time) ang kampanya sa 6th FIBA Asia Challenge sa Azadi Basketball Hall sa Tehran, Iran nang tumilapon sa opener kontra India, 91-83.Apat sa mga alipores ni acting coach Joshua Reyes ang mga bumutas ng 10 points above sa pamamagitan nina Ray Mark Belo na may 21, Eduardo Daquioag, Jr., na naka-16 bukod pa sa pagiging top rebounder sa 7 nakalawit at passer din sa 3 assists, Russel Escoto na may 11 at Michael Tolomia na naka-10-puntos.
Pero may limang Indians ang mga pumukol gaya sa nagawa ng mga Pinoy sa pagtrangko ng kilabt na shooters na sina Amjyot Singhna mayroong 24 pts. at 18 rebs., Vishesh Bhriguvanshi na may 20 at Amritpal Singh na naka-16. Susubukang makabawi ng Phi. quintet kontra Taiwan ngayong 4:15 p.m. (7:30 p.m., oras sa Maynila) sa Group B play ng 12-nation, 10-day hoopfest na aabutin pa ng Setyembre 18.
Dapat mapabilang ang mga Pinoy sa top four sa combined Group A/B upang makapasok sa crossover knockout quarterfinals at magkatsansang mapantayan, ‘di man malam!!pasan ang bronze finish sa 2014 Wuhan meet.
Nasa Group A ang China, Kazakhstan at Jordan, nasa Group C ang Iraq, Iran at Qatar at nasa Group D ang South Korea, Japan at Thailand.
Napagkasunduan sa FIBA Asia Central Board meeting nung Enero na ang torneong ito ang unang hakbang sa pagpili ng mga qualifiers para 2017 FIBA Asia Cup (dating FIBA Asia Championship for Men). Unang Continental Cup ito na mga paglalabu-labuhan na ng Asia at Oceania kaya pinangalan nang FIBA Asia Challenge.
Iskor:
INDIA 91 — Amj. Singh 24, Bhriguvanshi 20, Amr. Singh 16, T.

Singh 15, Sivakumar 10, Bhullar 5, Pari 1, Y. Singh 0.
Philippines 83 — Belo 21, Daquioag 15, Escoto 11, Tolomia 10, Cruz 8, Pogoy 7, Perez 6, Ferrer 3, Gotladera 2, Javier 0, Van Opstal 0, Pessumal 0.



