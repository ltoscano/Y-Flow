Rachelle Ann, nagmumura!
SENSATIONAL! By ALLAN DIONES November 17, 2016
NAPANOOD namin sa big screen ang Miss Saigon 25th Anniversary Performance na ipinalabas exclusively sa SM Cinemas for a few days.
Ito ‘yung anniversary show na kinunan nang live sa Prince Edward Theatre sa London nu’ng SSeptember 22, 2014 at ipinalabas sa mga sinehan worldwide for a limited run.
Na-impress kami sa Fil-Am girl na si Eva Noblezada na ang husay bilang bidang si Kim. Nang manood kasi kami nito sa London 2 years ago ay hindi si Eva ang napanood namin kun’di ang alternate niyang hindi kagandahan at hindi kagalingan na si Tanya Manalang.
Mas na-appreciate namin ang mga eksena at nuances ng actors sa wide screen. Iba ‘yung feels dahil magnified ang images.
Hanep sa galing bilang Engineer si Jon Jon Briones, na tinawag na SENSATIONAL ng gumanap bilang original Engineer na si Jonathan Pryce nang magsama sa stage ang dalawa during the special gala after ng main show.
Gustung-gusto rin namin si Alistair Brammer as the hunky G.I. na si Chris, na mapuso kapag umaawit.
Nagmumura ang stage presence ni Rachelle Ann Go as Gigi Van Tranh na kabogera ang moment sa emo song na Movie in My Mind.
Sa special gala ay dinuet ito ni Rachelle Ann at ng orig na Kim na si Ms. Lea Salonga, na applauded ng West End audience.
Nag-duet din ng Last Night of the World si Lea at ang orig na Chris na si Simon Bowman, na sinamahan sa stage nina Eva at Alistair, bago ang bonggang number ni Sir Jonathan na The American Dream.
Sina Eva, Jon Jon at Rachelle Ann pa rin ang headliner sa Broadway revival ng Miss Saigon na magsisimula sa March 1, 2017 sa original home nito sa Broadway Theater.
Kahapon ay may post si Rachelle Ann sa IG na nagpapaalam na siya sa London dahil Broadway-bound na ang beauty niya after ng stint niya sa Les Miserables sa West End.
“Time flies. 4 weeks to go before I leave this beautiful city… I will definitely miss you London,” caption ni Shin sa silhouette shot niya sa may London Eye.
Bago lumipad pa-New York ay uuwi muna ng ‘Pinas si Shin. First time niya ulit magki-Christmas at New Year with her family after 3 years kaya excited siya.
Sa bagong bahay na nila sa Pasig nakatira ang pamilya niya.
Ang sabi sa amin ni Shin, lote muna ang nabili niya na binuno niya ng 6 to 7 years. Nag-ipon muna siya saka niya ito pinagawan ng bahay na 2 years in the making.
Ang saya ng Pasko ni Shin dahil makakapiling niya ang mga kaibigan niya at mahal sa buhay.



