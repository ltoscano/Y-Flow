E.V Istanbul swak sa finals; PSL-F2 yuko sa Hisamitsu By Elech Dawa October 23, 2016
Hinamig ng reigning champion Eczacibasi VitrA Istanbul ang isang tiket sa finals matapos patumbahin ang VakifBank Istanbul, 25-23, 19-25, 25-17, 25-23 kahapon sa semifinals ng FIVB Women’s Club World Championship sa Mall of Asia Arena.
Nagpakitang gilas ang Serbian star na si Tijana Boskovic sa attack zone, pero ang malupit nilang depensa ang naging susi para sa panalo ng Eczacibasi VitrA na lumalapit sa pagsilo ng back-to-back titles.
Winalis naman ng Rexona-Sesc Rio ang Bangkok Glass, 25-19, 25-15, 25-15 sa classification battle para sa 5th to 8th places sa event na suportado ng Philippine Sports Commission, Rexona, Mall of Asia Arena, Foton at Price Waterhouse Cooper kasama ang Mikasa, Jinling at Gerflor bilang technical sponsors. Makakalaban ng 11-time Brazilian champions ang Hisamitsu Springs Kobe, na kinaldag ang PSL-F2 Logistics Manila sa iskor na 25-15, 25-18, 25-21 para sa 5th to 6th places sa alas-diyes ng umaga ngayon.
Nagsumite si Yuki Ishii ng 13 kills at three aces para sa 16 points sa koponan ng Japan.
Ang kanyang support crew na sina Russian Tatiana Kosheleva, Brazilian Thaisa Daher Pallesi, American Jordan Larson-Burbach at Serbian Maja Ognjenovic ay impresibo rin ang mga laro at tumapos na may pinagsamang 45 points.
Pero, para kay Eczacibasi Vitra coach Massimo Barbolini, ang kanilang mahigpit na depensa ang naging instrument sa panalo.
“I’m very happy that we won, thanks to our defense,” lahad ni Barbolini, na ang tropa ay hinayaang magpasiklab si Olympics MVP Zhu Ting, pero pinigil naman nila sina Lonneke Sloetjes, Kirdar Gozde, Milena Rasic at Kim Hill.
“Every season is a new season. Being in the finals is a great result, but it will never be enough. One ball can change everything. I don’t know what can happen.”
Tumikada si 19-year Boskovic ng 22 points kasama ang17 kills, tatlong aces at dalawang blocks para akbayan ang star-studded Eczacibasi pabalik sa finals matapos sungkitin ang korona sa Russia noong nakaraang taon.

Naging masaya si Eczacibasi VitrA coach Massimo Barbolini sa ipinakitang tikas sa depensa ng kanyang mga bataan.



