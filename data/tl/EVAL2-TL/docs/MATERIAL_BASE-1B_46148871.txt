ROACH NAKULANGAN
sa performance ni Pacquiao By VTRomano November 8, 2016
Kampeon na naman si eight-division champion Manny Pacquiao, matapos talunin via unanimous decision si former WBO welterweight holder Jessie Vargas nitong Linggo (Manila time) sa Las Vegas.
Pero, tila nakulangan si Hall of Fame trainer Freddie Roach sa naging performance ng kanyang paboritong pupil.
Naniwala si Roach na nagbalik na ang ‘killer instinct’ ni Pacquiao, base sa ipinakita nito sa kasagsagan ng training. Pero, matapos ang laban, hindi na sigurado si Roach kung bumalik na nga ang ‘killer instinct’ ng fighting senador. Mabagal na sinimulan ni Pacquiao ang laban, at agad naging agresibo nang pabagsakin sa second round si Vargas. Mula doon ay kinontrol na ang laban, pero, hindi niya pinilit ang knockout at wala ang harabas na suntok.
Kahit nang bumagsak si Vargas, ayon kay Roach ay tila hinayaan ni Pacquiao na makarekober ang kalaban.
“I’m not sure yet [if his killer instinct is back]. I have to analyze that a little bit more, because I think after that fist knockdown maybe he didn’t want to hurt the guy. He had more opportunities [to hurt Vargas]. He hurt him a few more times in the fight and didn’t press it as hard as he could have. I have to figure that out and we have to talk a little bit about that,” paliwanag ni coach Roach sa BoxingScene.com.
Balik-Pilipinas na ngayong umaga ng Martes si Pacquiao. Balik din sa kanyang trabaho sa senado.
Kung sino ang susunod niyang makakalaban, wala pang nakakaalam.



