
Thursday, April 17, 2014

Mga tagapagsalita sa Kalbaryo ng Maralita 2014, sa larawan

Ipinaliwanag ng mga tagapagsalita sa Kalbaryo ng Maralita 2014 ang iba't ibang isyu at kalagayan ng mga maralita, tulad ng bantang demolisyon at kawalang serbisyo't kagutuman sa relokasyon. Iniugnay nila ito sa kalbaryo ni Hesus sa panahon ng mga malulupit na Hudyo, kung saan siya'y pinahirapan ng husto hanggang sa mamatay, tulad din ng kasalukuyang kalagayan ng mga dukha sa lipunan. Para sa mga maralita, kalbaryo nila sa araw-araw ang nararanasang banta, gutom, at kahirapan. Ninanais nilang sumibol ang pag-asa at pagkakaroon ng katarungang panlipunan, di lang para sa kasalukuyang henerasyon kundi sa mga susunod pa. Nais nilang mawala na ang banta ng demolisyon at magkaroon ng kapayapaan na may hustisyang panlipunan para sa lahat.

(Ulat at mga litrato ni Greg Bituin Jr.)

Si Ka Orly Gallano, pangulo ng ZOTO at bagong pangulo ng KPML-NCRR

Si Ka Glenly Mendina, ikalawang tagapangulo ng KPML-NCRR

Si Ka Anthony Barnedo, ang pangkalahatang kalihim (secretary general) ng KPML-NCRR.

Si Ate Melai Margallo, ang nanay ng mga kabataang gumanap sa Pasyon ni Hesus at direktor ng munting palabas, ang siyang tagapagsalita ng kalbaryo ni Hesus sa bawat istasyon.

Si Ka Erwin, isang lider-maralita, at kasapi ng Partido Lakas ng Masa (PLM) -Quezon City chapter.

Si Nanay, isang lider-maralita sa Muntinlupa, habang galit na nagsasalita.

Ang kanilang mga kabahayan ay dinemolis nitong nakaraang buwan lamang, Marso 2014.

Si Ka Manny Toribio, unang pangulo ng Piglas-Kabataan, at kasalukuyang deputy secretary general ng ZOTO.

Si Ka Gie Relova, ang pangkalatang kalihim ng BMP-NCRR.

Si Ka Edwin Guarin, isa sa council member ng PLM.

Si Ka Orly Gallano, pangulo ng ZOTO at bagong pangulo ng KPML-NCRR, habang kinakapanayam ng reporter ng ABS-CBN.



