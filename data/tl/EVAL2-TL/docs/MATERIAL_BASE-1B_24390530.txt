Chemistry hinuhulma ng Painters November 7, 2016 Nawala ang ilang pamilyar na mukha sa Rain or Shine, pero tiwala si coach Caloy Garcia na magiging palaban pa rin ang Elasto Painters sa papasok na PBA season na sisiklab sa Nov. 20.
“Of course, our immediate goal is to make it to the playoffs dahil ‘yun na ang nakagawian ng team na ‘to,” ani Garcia kahapon pagkatapos ng two-day team-building nila sa Batangas.
Kailangan lang daw nilang madaliin ang pagkakagamayan ng bagong team. “But we see it as an arduous process, so we’re trying to speed up ‘yung pagkakaroon ng chemistry within the team,” paliwanag ni Garcia.
Bagong salta sina James Yap, Jay Washington at Mike Tolomia, nawala sa Painters sina Paul Lee, JR Quiñahan at coach Yeng Guiao.
“Both James and Jay are veterans so we see no problem with them quickly jelling with their teammates and our system,” dagdag ni Garcia. “Si Mike naman, he may be a rookie but very experienced siya as a player kaya we see him also easily blending in.”
Inoperahan ang kaliwang tuhod ni Yap at dalawang linggo pa bago mag-full blast sa practice.



