Alyssa kapado ng dating team October 14, 2016 Pinaghandaan ng BaliPure si Alyssa Valdez, iginapos ang dati nilang power-hitter sa 16 hits at tinalo ng Water Defenders ang Customs Transformers 26-24, 25-21, 25-21 sa Shakey’s V-League Season 13 Reinforced Conference Miyerkules ng gabi sa PhilSports Arena.
“We really prepared for her (Valdez) mainly because we know her attacks are really incredible,” lahad ni Charo Soriano ng BaliPure. “We worked on our defense and our counter attack more.”
Bago hinarap ang mga dating kakampi, nagpakawala si Valdez ng league-best 39 hits nang giyahan ang Transformers sa 18-25, 27-25, 21-25, 25-21, 15-9 panalo laban sa Laoag Power Smashers noong isang linggo. Dahil matagal nakasama si Valdez, alam ng Water Defenders ang galaw nito.
“We were telling ourselves that if we could stop Alyssa, it’s going to be easier for us, although we still have to work hard as a team,” dagdag ni Soriano.
Naupo na rin sa bench ng Water Defenders si Thai coach Tai Bundit, nakabalik sa bansa matapos magpa-check up ng mata sa Thailand.
Pinamunuan ng 17 points ni Katherine Morrell ang BaliPure, may tig-10 hits sina Dzi Gervacio at Amy Ahomiro.



