Lady Archers pinigil ng Lady Tams By Elech Dawa October 23, 2016
Sinorpresa ng Far Eastern U ang second-running De La Salle 66-62, kinolekta ng defending champion National U ang 11th straight win sa Season 79 nang kubabawan ang UST 71-49 sa UAAP womenâ€™s basketball sa Smart Araneta Coliseum kahapon.
May 13 points si Loraine Ventura, nagdagdag ng tig-10 sina Maria Balleser at Princess Jumuad at inakbayan ng Lady Tamaraws ang Tigresses sa sixth sa 3-7. Napaypayan din ang tsansa ng FEU sa Final Four, isang buong laro lang sila sa likod ng Adamson at Ateneo na magkaakbay sa fourth. Na-delay ang agarang biyahe ng Lady Archers sa semis nang matikman ang pangalawang talo sa 10 laro. Naiwan ng 13 sa break ang mga taga-Taft at kinapos na sa dulo.
Tatlong panalo pa ang kailangan ng Lady Bulldogs para dumiretso na sa best-of-three championship. May 24 points at 14 rebounds si MVP Afril Bernardino, umayuda ng 14 at 10 si Gemma Miranda para sa NU.



