THE SOURCE: Imelda, ‘KINAWAWA’ raw ng Miss Earth staff!
“Ilang beses nang nagsabi ang sister ko about sawrong treatment sa kanya… Eh, ang Miss Ecuador, 3 ang assistants!” -- Val (bro ni Imelda) By Jojo Gabinete November 2, 2016 Imelda Schweighart
Apat na buwan lamang ang panunungkulan ni Imelda Schweighart bilang Miss Philippines Earth 2016 dahil nag-resign siya noong Lunes, matapos kumalat ang video ng kanyang paratang na fake ang ilong, baba at boobs ni newly-crowned Miss Earth 2016 Katherine Espin ng Ecuador.
Kinumpirma ng Miss Earth Organization sa pamamagitan ng Carousel Productions Executive Vice President Lorraine Schuck na tinanggap nila ang resignation ni Schweighart noong Lunes ng hapon.
Ipinagtanggol si Schweighart ng kanyang mga supporters dahil ayon sa kanila, nagpakatotoo lang ang Filipina-German beauty queen nang sabihin nito na peke ang ilang bahagi ng katawan ni Espin. Alam umano ni Schweighart ang katotohanan dahil sila ni Espin ang roommates sa hotel na tinuluyan ng official delegates ng Miss Earth 2016.
Sinabi ng supporter ni Schweighart na si Art Delapierre na hindi nag-rant laban kay Espin ang Filipina beauty. Diumano, sila ang kausap ni Schweighart nang makunan ito ng video.
“Kami ang kausap ni Ate Ima (Schweighart) nu’n. Siyempre, fans kami.

Nag-effort kami na gumawa ng banner to support her but she didn’t made it to the cut. Upset kaming fans.
“Nu’ng nakita niya kami, kahit alam niyang malungkot kami, nakataas ‘yung banner namin so natuwa siya at na-overwhelmed.

Ginawa na lang n’yang way ‘yung sinabi n’ya para patawanin kami at i-cheer up,” ang depensa ni Delapierre sa embattled beauty queen na dadalhin sa New Zealand ng kanyang ina para matigil na ang mga kontrobersya.
Nagsalita na rin si Val Bryner, ang younger brother ni Schweighart, tungkol sa alleged unfair treatment sa kapatid niya.
“Nu’ng coronation night, lahat ng relatives nu’ng candidates, nasa patron (seats), kami ng mom and yaya ko, nasa lower box.
“Ilang beses nang nagsabi ang sister ko about sa wrong treatment sa kanya nu’ng mga tao, lalo na nu’ng nasa Davao sila.

“Si Miss Ecuador, may 3 assistants daw tapos ‘yung sister ko, the whole week, walang nag-assist, knowing hirap siya magdala ng gamit niya kasi siya nagdala lahat ng gamit niya para du’n sa event,” ang pahayag ni Bryner.
Kiara Giel as Miss Philippines Earth, wala nang saysay!
Si Miss Philippines Earth Air Kiara Giel Gregorio, na runner up ni Schweighart, ang bagong Miss Philippines Earth 2016 dahil sa resignation ng controversial beauty queen.
Para sa nakararami, wala nang saysay ang pagkakahirang kay Gregorio bilang replacement ni Schweighart dahil tapos na ang Miss Earth 2016 kaya wala na siyang sasalihan na international beauty pageant.
On the other hand, naging mautak si Schweighart sa desisyon nito na mag-resign bago pa man magkatotoo ang panawagan ng kanyang bashers na bawiin ng Miss Philippines Earth Organization ang kanyang korona dahil sa mga kontrobersya na kinasasangkutan niya. Puwede nang i-claim ni Imelda na nasa kanya pa rin ang huling halakhak.



