Meat processing, tampok sa seminar ng pamahalaang lokal

August 16, 2016

IBAAN, Batangas, Agosto 16 (PIA) --Nagdaos ng seminar on meat processing ang lokal na pamahalaan katulong ang Provincial Agriculture’s Office noong Agosto 11 at 12.

Layon ng pagsasanay na makapagbigay ng sapat na kaalaman sa mga nagnanais magsimula ng simple at kumikitang negosyo sa pamamagitan ng paggawa at pagtitinda ng processed meat products tulad ng tocino, tapa, longganisa at iba pa.

Ang dalawang araw na pagsasanay ay bahagi ng livelihood program sa ilalim ng Bottom Up Budgetting (BUB) na isinusulong ng lokal na pamahalaan.

Nagsilbing trainor si G. Medardo Noscal, dating kawani ng DTI at sa kasalukuyan ay freelance trainer at consultant. Itinuro nito ang iba’t-ibang teknolohiya sa larangan ng meat processing at kung paano magagamit sa paghahanapbuhay.

Ilan sa mga itinuro ay ang mga produktong tulad ng tocino, hamburger patties, native pork at beef tapa at embutido.

Bukod pa dito, nagbahagi din ng kaalaman si Noscal sa marketing plan na maaaring matutunan ang tamang pagpili ng produkto base sa market segmentation, target market at customer preferences. Itinuro din nito ang tamang packaging at labeling na magbibigay ng magandang presentasyon sa produkto upang mas maging kaaya-aya sa mamimili. Nagbigay din ng tips kung paano ang pagbbigay ng tamang presyo sa produkto upang hindi mapamahal kapag ibinenta na sa merkado.

Nagpahayag naman ng pasasalamat ang mga dumalo sa pagsasanay na ayon sa kanilang ay Malaki ang maitutulong upang sila ay magkaroon ng karagdagang mapagkakakitaan. (BHABY P. DE CASTRO-PIA BATANGAS with reports from Lala Esmana-Ibaan LGU)



