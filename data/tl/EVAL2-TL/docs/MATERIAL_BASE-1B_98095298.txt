Handa na ba ang Pilipinas sa Saudization? (Last Part)
By Armida Rico August 16, 2016
“Handa kaya ang Pilipinas kung sakaling ipatupad ng gobyerno ng Saudi Arabia ang nationalization sa mga trabaho sa kanilang bansa?”
Ito ang tanong ng isang Filipino migrant rights advocacy group na United Overseas Filipinos Worldwide (U-OFW) sa Saudi Arabia matapos mapabalita ang planong ‘nationalization’ o Saudization ng Saudi government partikular na sa mga trabahong pang-medikal nito.
Sa inilabas na online report ng Arab News na may pamagat na “All health jobs to be Saudized”, inilahad nito ang plano ng Ministry of Labor and Social Development ng Saudi na bigyan ng prayoridad ang mga Saudi nationals sa mga trabaho. Kinumpirma din na uunahing i-nationalize ang sektor ng pharmaceutical.
“This is a continuation of Saudi’s commitment to provide jobs to its own nationals, hence, we would expect continuation of the implementation of its Saudization program in other professions and service sector,” ayon kay John Monterona, tagapagsalita ng U-OFW.
Dagdag pa niya, noon pang mga nakaraang buwan ay ipinatupad na ng gobyerno ng Saudi ang nationalization sa mga I.T. at mobile sectors.
Maraming dayuhang manggagawa sa mobile shops ang nasibak dahil ginawang prayoridad ang humigit kumulang 20,000 Saudi nationals sa nabanggit na trabaho. (ITUTULOY)



