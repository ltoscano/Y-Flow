GIIT NI ALCALA: MGA PARATANG “MALISYOSO AT WALANG BASEHAN”

NAGABABALA si Department of Agriculture (DA) Secretary Proceso Alcala na may mga tangkang ilihis ang isyu laban sa mga may kaso ng plunder sa pamamagitan ng pagsira sa mga taong nagtutulak ng pagbabago sa gobyerno.
Ayon sa pinuno ng ahensya, “sa mga affidavits ng negosyanteng si Janet Lim-Napoles noong Mayo 12, 2014 at Mayo 26, 2014, ay hindi isinilarawan sa kanya ang anomang pag-abuso sa paggamit ng Priority Development Assistance Fund.”
Sinabi ng kalihim na hindi siya nakipagkita kay Napoles noon pa man, noong siya ay kongresista ng ikalawang distrito ng Quezon, kahit ngayon bilang kalihim ng DA.
Sa isang media briefing, sinabi na sa unang affidavit na “wala itong pahiwatig na siya ay kasali sa mga transaksyong binabanggit dito”
Sa ikalawang affidavit, sinabi rin ng kalihim na may nagtatangkang isangkot siya kay Napoles “sa pamamagitan ng paglagay ng kanyang pangalan dahil siya ay ang signing authority para sa Department of Agriculture.”
“Kung susuriin nating mabuti ang mga sinasabing transaksyon na ginamit umano ang DA at ang mga ahensya nito upang pagnakawan ang ating bansa ay makikita nating walang katotohanan ang paratang sa akin,” ani Sec. Alcala.
Pahayag pa ni Alcala na may mga transaksyon sa DA hindi nangyari sa ilalim ng kanyang termino, ayon sa ikalawang affidavit na may ipinapakitang mga transaksyon nanaganap mula 2004 hanggang 2005 “May ilang transaction na walang petsang nakalagay pero ang mga congressman na involved ay hindi na miyembro ng Kongreso noong magsimula ako sa panunungkulan sa DA,” aniya.
Tinukoy niya ang patuloy na pagtaas ng “output” sa palay nitong huling tatlong taong na nagtulak sa “national sufficiency” na hanggang 96% nitong huling bahagi ng 2013, hula sa 82% noong 2010. Ito ang nagtulak sa bansa na maging ikalawang pinakamabilis na lumalagong “producer” ng bigas sa Asya, kasunod ng India.



