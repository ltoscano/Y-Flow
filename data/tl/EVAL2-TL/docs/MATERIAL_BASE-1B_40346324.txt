Nadal waging nakabenda August 31, 2016
NEW YORK — Nakipaghambalusang naka-bandaged ang kaliwang pulso, wagi pa rin si Rafael Nadal sa kanyang first Grand Slam match sa mahigit three months, madaliang tiniris si Denis Istomin ng Uzbekistan, 6-1, 6-4, 6-2, sa US Open.
Paangat ang men’s singles first-round victory sa Arthur Ashe Stadium nung Lunes ng Spanish na nagprodyus ng 14 sa kanyang 21 winners via forehand, indikasyong hindi na siya binabagabag nang maaring magaling nang wrist.
Lumiban si Nadal sa mga majors sapul nang mapanalunan ang kanyang second-round match sa French Open nung Mayo 26. Umayaw pagkaraan sa Roland Garros bago ang third round at naupo na lang sa Wimbledon dahil sa problematic wrist. Gulantang naman si 32nd-seeded Monica Puig ng Puerto Rico kay 61st-ranked Zheng Saisai ng China 6-4, 6-2, sa women’s singles match.
Ito’y sa kabila na giniit niya nung Sabado na handa na ang kanyang mentalidad para sa taong itong final major netfest matapos ang pagiging mala-ipu-ipo niya sa nakaraang ilang linggo, nang bulagain ang tatlong Grand Slam champions para maging unang Puerto Rican gold medalist at kinilala sa pagparada sa kanya sa isla.
Ginimbal din ni Zheng, 22 din, si Agnieszka Radwanska sa Olympics. Nakatudla siya sa third round sa isang major sa unang pagkakataon.



