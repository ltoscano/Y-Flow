PHILTA LEADERSHIP WALA MUNANG GALAWAN By Ramil Cruz SSeptember 29, 2016
Napagkaisahan sa International Tennis Federation, Philippine Olympic Committee at Philippine Tennis Association meeting na status quo muna sa gusot sa PHILTA leadership nina retired Col. Salvador ‘Buddy’ Andrada at Randy Villanueva na sinaksihan ni ITF president David Haggerty ng sa Century Park Hotel kahapon.
Wala munang galawan sa liderato, mananatili pa si Andrada na pangulo ng national tennis governing body matapos mahalal ilang buwan pa lang ang nakalilipas. ‘Di rin magagalaw si Villanueva sa pagka-international affairs vice president.
“The ITF will not gonna tell you what to do, you yourself know the best interest of the sport we all love,” ani Haggerty. Binatikos ni Villanueva ang PHILTA board sa polls nung July 30 na nagpaupo uli kay Andrada sa pagkapangulo tapos unang manungkulan noong 1986-2003. Pinalitan niya si Edwin Olivarez na bumaba na sa liderato para magpokus bilang Parañaque City mayor simula nitong Hulyo 1.
Giniit ni Villanueva na bilang VP, siya ang dapat na magpatuloy sa matatapos na term ni Olivarez sa 2018, pero inihayag ni POC legal counsel Ramon Malinao na wala ang claim ni Villanueva sa PHILTA By-Laws kaya tama lang ang ginawa ng PHILTA board na ihalal si Andrada.
Nakatakda pa lang na isumite ang mga dokumento ng PHILTA sa mga kaganapan sa ITF at POC kaya nabuo ang status quo.
“We seek the legal opinion of the POC as well as the ITF and we will be waiting for their decision,” ani PHILTA secretary general Romeo Magat.
Nais naman ni Cojuangco na maghalalan na lang sa PHILTA pagkatapos nang sa POC sa Nobyembre 25 “Don’t do anything for now but after the POC election, for there might be a new leadership.”
Kaya ang proposal ni Andrada ay sa Jan. 17, 2017 ang PHILTA polls.



