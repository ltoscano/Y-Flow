HYATT 10 vs IMPEACH 28

CULPABLE violation o sadyang paglabag sa Konstitusyon at betrayal of public trust o paglapastangan ng mga nanunungkulan sa pagtitiwala sa kanila ng mga mamamayan ang mga pangunahing dahilan ng kasong impeachment na inihain laban kay Pangulong Benigno Aquino III kahapon.
Habang inihahain ito ng nasa 28 na kongresman, obispo, pari at pastor ng iba’t ibang sekta ng relihiyon, abogado, magsasaka, obrero, artist at iba pang uri ng mga mamamayan, nagsasalita naman si PNoy sa isang okasyon at nananawagan ng pag-ibig sa isa’t isa.
Nagbago yata ang ihip ng hangin mula sa Malakanyang dahil sa simula’t simula hanggang sa nagkaroon ng desisyon ang Supreme Court laban sa Disbursement Acceleration Program, panay away ang isinusulong nito.
Anyare?
Pero anoman ang panawagan ng Malakanyang para sa pag-iibigan, naririyan na ang palatandaan ng labanang ngipin sa ngipin at mata sa mata, gaya ng ginagawa niya mula kay Aling Gloria Arroyo, Ombudsman Merceditas Gutierrez at ex-chief Justice Renato Corona hanggang sa tatlong itlog sa Senado at mga Hukom ng SC.
Wala nang atrasan ang pakikipaglaban ng mga de-colores laban sa kulay dilaw o yellow na inilalako ng Malakanyang.
Dito ko naalaala ang Hyatt 10 na naging pasimula ng direktang pakikihamok ng 10 opisyal sa amo nilang si Aling Gloria noong Hulyo 8, 2005.
Kasama nila makaraan si Aling Cory, nanawagan sila ng pagbibitiw sa tungkulin ni Aling Gloria.
Ito rin ang laman, buto at kaluluwa ng kasong impeachment laban kay PNoy para sa kanyang pagbaba o pagbibitiw sa pwesto.
Pero, king-ina, naging makapal ang mukha noon ni Aling Gloria at natapos nito ang kanyang termino.
Tutularan din ba ni PNoy ang makapal na pagmumukha ni Aling Gloria noon at tatapusin niya ang kanyang termino, huh?
Pero ano itong inilalako ng mga hijo de puta sa Malakanyang na gustong-gusto raw ng mga tao si PNoy kaya dapat umanong manatili pa siya sa Malakanyang sa susunod na anim na taon makaraan ang 2016?
Anong gustong-gusto?
King-ina, heto nga’t zero ang boto niya sa SC, bagsak ang kanyang rating sa mga survey at ngayo’y may impeachment pa.
Ang mabuti pa, magbalot-balot na lang kayo sa Malakanyang at lumayas na lang bukas. BURDADO/Jun Briones



