Tuloy ang sibakan sa Western Visayas, Negros By Nonnie Feriol July 17, 2016 Kapwa sinibak sa kanilang mga puwesto ang dalawang director ng Philippine Drug Enforcement Agency (PDEA) sa Western Visayas (Region-VI) at sa Negros Island Regional Office dahil sa umano’y hindi epektibong pagtatrabaho ng mga ito sa kanilang nasasakupan laban sa droga.
Sa isang panayam ay kinumpirma mismo ni PDEA Director General Isidro Lapena ang dalawang PDEA Regional Director na sinibak na sina Paul Ledesma ng Region-VI na agad naman pinalitan ni Gil Pabilona ganun din tinanggal sa puwesto si Ronnie Delicana ng Negros Island Regional Office at ipinalit sa kanya si Julius Navales.
Ayon kay Director General Lapena, ang pagtanggal sa dalawang PDEA Director ay dahil sa mahinang performance nila kontra sa iligal na droga. “Yung mga high targets personlalities especially high value targets yung mga drug lords at drug syndicates wala pa silang nadi-deliver since I assumed office” ayon kay Director Lapena.



