
RELIHIYON ANG GAMIT NI GOB SA TONG COLLECTION

SA pagtatapos ng 2014 ay marami po tayong sinagupa na iba’t ibang kalamidad na kung saan bilyon-bilyong piso ang nadale sa bansa.
Sana magsilbi na itong babala sa ating mga namumuno sa gobyerno mula sa pinakamataas na antas hanggang sa pinakamaliit.
Pero ang matindi rito, noong sinubukan natin na puntahan ang mga lalawigan at mga kabayanan, partikular na sa Laguna na pinamumunuan ni acting Gov. Ramir Hernandez, ay patuloy pa rin ang ginagawang pag-iikot sa iba’t ibang mga iligal na pasugalan at iba pa itong isang pulis na may ranggong PO3 na kinilala lang sa alyas Jebong.
Si Jebong umano ang nagpapakilalang tagakolekta ng timbre ng Office of the Governor.
Hindi ko lang alam kung totoo itong nabalitaan natin na itong isang alyas Chris na umano’y miyembro ng isang makapangyarihang religion ang kinakausap pagdating kay Gov. Hernandez.
Alam kaya ni Gov. Henandez na ginagamit ni Chris ang pangalan niya sa pangongotong na ginagawa ni alyas Jebong?



