OH LABAN KA?!: SEX BOMB GIRL, PAKAKASAL NA SA DYOWANG TOMBOY!
By Rey Pumaloy November 28, 2016
Parami nang parami ang mga celebrities na nagladlad sa tunay nilang sexual preference. Ang latest nga ay ang dating Sex Bomb Girl at frontliner na si Louise Bolton.
Ang karelasyon ngayon ng mananayaw ay ang That’s My Tomboy 2015 grand finalist sa It’s Showtime, na si Nathalie ‘Danielle’ Padilla o kilala sa kanyang screen namin na Dan Padilla.
Walang pag-alinlangang sinabi sa amin ni Louise na magdyowa na sila ng nasabing lesbian nu’ng makita namin sila sa The Library Comedy bar kamakailan lang. Unang nagkakilala sa movie house habang pareho silang nanonood ng Camp Sawi ang dalawa. Kasama ni Louise ang ilang kaibigang tomboy nu’ng magkita sila ni Dan.
Kinuha ni Dan ang number ni Louise at naging madalas na ang pagti-text nito sa SB girl.
ugust 31 nu’ng magkakilala sila nito at SSeptember 22 ay opisyal na ang kanilang relasyon. May dalawang buwan na raw silang nagsasama sa iisang bubong, ayon pa rin kay Louise.
Dating may straight na lalakeng dyowa si Louise. Kapatid daw ng co-member niya sa SB na si Aira Bermudez. Limang taon silang naging magdyowa.
Pero mas nahanap daw ni Louise sa karelasyong tomboy ngayon ang kaligayahan na hindi niya naranasan sa mga straight men na naging boyfriend niya.
Tanggap daw si Dan ng kanyang pamilya. Nang ipakilala niya ito bilang syota ay niyakap daw agad ito ng kanyang pamilya.
Nakilala na rin ito ng mga kapwa miyembro niya sa SB at wala namang tumututol sa kanilang relasyon. May plano na raw pakasal ang dalawa sa susunod na taon.

Pinag-iisapan pa raw nila kung gagawin ito sa kanilang 1st year anniversary o sa birthday ni Louise. Bukod dito, plano na rin nilang magkaroon ng anak at kukuha lang sila ng sperm sa kaanak ni Louise at itatanim ito sa sinapupunan ng tomboy. Sperm cell naman ng kuya ni Dan ang itatanim sa sinapupunan ni Louise.
Bagama’t, pumatol sa kapwa babae sinasabi ni Louise na isa pa rin siyang babae.



