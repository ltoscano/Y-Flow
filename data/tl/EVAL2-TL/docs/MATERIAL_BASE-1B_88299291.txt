IP Day ipinagdiwang ng South Cotabato

October 25, 2016

LUNGSOD NG KORONADAL, South Cotabato, Okt. 25 (PIA) -- Ipinagdiwang ngayon, Oktubre 25, ng South Cotabato ang kauna-unahang Provincial Indigenous Peoples Day.

Sa isang panayam , sinabi ni Board Member Edgar Sambog, indigenous peopleâ€™s permanent representative sa Sangguniang Panlalawigan, na ang isang araw na pagdiriwang ay pagkilala sa kontribusyon at kahalagahan ng katutubong mamamayan sa pag-unlad ng lalawigan ng South Cotabato.

Alinsunod na rin ito sa pagdiriwang ng bansa ng Oktubre bilang Indigenous Peoples Month.

Tampok sa pagdiriwang ang pagkilala ng kauna-unahang Most Outstanding Model Indigenous People Family ng South Cotabato.

Makikita rin sa South Cotabato Gymnasium and Cultural Center ang exhibit ng mga kagamitan, kasuotan at pagkain ng mga katutubong Tboli at Blaan.

May mga paligsahan rin sa mga tradisyunal na sining at laro.

(DEDoguiles-PIA 12)



