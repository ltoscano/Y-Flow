
Natatanging mga guro sa bansa, pararangalan

PANGUNGUNAHAN ng isang solon ang pagpupugay sa natatanging mga guro sa bansa.
Sa Senate Resolution No. 836, o ang pagbibigay parangal sa Metrobank Foundation’s Outstanding Teachers of 2014 na inihain ni Sen. Cynthia Villar, kikilalanin ang natatanging mga guro na sumuporta at gumabay sa mga mag-aaral upang maging mabuting mamamayan bilang pangalawang magulang.
“Whereas, the outstanding teachers of our time deserve our accolade considering that next to our parents, the teachers have the most impact on our lives, as they instill in the minds of their students good moral values, as well as empower and train them to reach their fullest potential,” alinsunod sa resolusyon.
Kabilang sa mga tatanggap ng pagkila sina Anna Bella Abellera (Naga Central School 1, Naga City), Sharon Rose Puyo ( Cabadbaran South Central Elementary School), Enerio Ebida (Dona Juana Actub Memorial Central School, Iligan City), Allan Moore Cabrillas (San Jose West Centra! School, San lose City, Nueva Ec’rja), Luanito Merle (Talipan National High School, Pagbilao, Quezon), Jesus Insilada (Alcarde Gustilo Memorial National High School, Calinog, Iloilo).
Kasama rin sina Matrose Galarion (Angeles City National High School, Angeles City), Noel Ibis (Vinzons Pilot High School, Vinzons, Camarines Nofte), Resurreccion Sadaba (University of the Philippines-Visayas, Miag-ao, Iloilo), at Teodora Balangcod (University of the Philippines-Baguio City).
Layunin ng taunang Metrobank Foundation’s Search for Outstanding Teachers na nagsimula noong 1984, bigyan ng natatanging pagkilala ang mga guro na iniaalay ang kanilang buhay sa propesyong huhubog sa pag-iisip ng mga kabataan.
Si Villar ang chairperson at si Supreme Court Associate Justice Arturo Brion ang co-chairman ng final Board of Judges sa taong ito.
May 326 natatanging guro sa bansa ang nauna nang pinarangalan ng Metrobank Foundation, Inc.
Ang bawat isang natatanging guro sa taong ito ay tatanggap ng gold medallion at P500,000 cash prize.
Sila rin ay bibigyan ng trophy at plaque of recognition para sa kanilang paaralan bukas Setyembre 1, 2014. Linda Bohol



