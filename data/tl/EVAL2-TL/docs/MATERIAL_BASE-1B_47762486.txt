P-Noise Filipino Film Fest all set na sa France
By Ann Esternon October 18, 2016 Globally, talagang nakikilala na ang pelikulang Pinoy dahil sa ating dekalidad na filmmakers.
Sa proyekto ng Caffé Veloce Production, ibibida nito ang P-Noise Filipino Film Festival sa Club de I’Etolle sa Paris sa November 18, 2016 kunsaan tampok ang Cannes winning director na si Brillante Mendoza kabilang ang kanyang “Ma’ Rosa” at iba pang obra.
Dito ipinunto ni Mendoza na aminado siyang ang gusto ng general viewers ay mainstream films habang sa France ay mulat na sa alternative films. “I’m very excited with Caffé Veloce and this project. Kaya ko naman ginagawa ito, lahat ng mga pelikula ko, kwento ng mga pelikula ko ay para sa atin ito. Unang-una tayo ang dapat na makinabang at makaalam bago ang ibang mga nasyon,” ayon sa Pinoy filmmaker sa kanilang press conference.
Ang Caffé Veloce Production ay binuo nina Stephane Triffault at Vladelyte Valdez-Ramos, noo’y bahagi ng S 101 Trading na nag-e-export at import ng coffee beans sa Europe. Kalaunan humawak na rin sila ng iba pang proyekto sa hanay ng film industry, fashion at iba pang international events sa layuning makikilala ang tatak Pinoy sa France.
Mula sa kaliwa ay sina Cannes film director Brillante Mendoza, Infinidad Events Management director Alen dela Cruz, at Caffe Veloce Production president Stephane Triffault.
Maliban sa film fest, nakaplano rin sa susunod na taon ang iba pang project ng Caffé Veloce sa pagpapakilala ng Filipino tourism, education at maging agriculture tulad ng food festival na “Maharlika Trade Expo”, “Barrio Fiesta and Concert”, “Filipina: The Fashion Show”, at iba pa.
Ang presscon ng Caffé Veloce ay ginanap nitong October 17, kunsaan pormal na iprinisenta sa bansa ang naturang film festival ng project partner nilang Infinidad Events Management sa pangunguna ng Managing Director na si Alen dela Cruz.
Team up! Sina, mula kaliwa, Caffe Veloce Production president Stephane Triffault at Cannes film director Brillante Mendoza sa kanilang pagsasama sa proyektong P-Noise Filipino Film Fest 2016



