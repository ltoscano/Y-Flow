Sundalu ma Puh
1: Assalamu alaykum, aku ti si Mohammad Sabirin Andag,
Maghinang aku tu ma Ateneo de Zamboanga University. Na itu aku tasohoh pi itu ni kaam ngamuh banan saga himumungan kahalan pasalan saga banan kasundaluhan tu ya mitu ma lahat bi. 2: Ahoh hah. Na, ya haka ku ma kao ya ayyan katonan ku maka ya bang ma aku ya sigam mitu ma puh tu.
1: Magsukul ma kao Sir miin. Ok, betinga ya lahi tumpukan saga banan kasundaluhan ya niyah mitu ma Tawi-Tawi? Maka ya dangay gih sigam bay mitu ma Tawi-Tawi? 2: Na, saga banan tumpukan marines tu maka saga banan army ya bay sukuh ya Armed Forces of the Philippines atawa AFP supaya ma aa lahat tu. Minsan niyah saga ya banan kapilisan ta mitu ya nabang mag jaga ma kasanyangan maka kahapan ma lahat tu. Ya bay palabay dangay bulan, ta entom ku niyah saga banan navy ya bay piitu; katonan ku ya mba toongan sigam ta sukuh mitu; ya bay sadja sigam tasohoh mag hinang saga project mitu ma puh. Ya saga project maka tabang maka hinang ya tay tayan ma Pasiagan. Pag ubus, piin sigam balik ma Mindanao Command atawa Wesmincom ma Zamboanga City, ya mingga sigam bay ta sukuh.
1: Ah, batiin. Na betingga ya tanda nu pag saumbibi saga banan kasundaluhan, beteh na banan marine maka saga banan army, maka saga manusiyah mitu ma lahat?
Ya saga manusiyah tu tinalaw ma sigam, atawa ya bay sigam mag paniyah ya hap pag saumbibi maka saga banan raayat mitu? 2: Mba kami tinalaw ma sigam, pag addatan kami sigam. Ya pag saumbibi kami maka saga banan kasundaluhan tu mitu ma puh hap; mag ayun. Minsan, niyah sab kasean manusyan mba bilahi ma ma saga army. Sagoh minsan batiin, beteh mitu sab sigam ya paluwas sanyang. Kahekaan saga banan manusiyah mitu katonan sigan angay saga banan kasundaluhan tu mitu. Alang alang sab piitu sigam nabang mag jaga ma lahat min saga pag sod saga banan tumpukan mundu beteh na Abu Sayyaf.
Kahagad du sab kami ya ayyan ayyan ya hinang sigam nan ma kahapan du ya kawuman; mba kami tinalaw ma sigam, beteh kinogan gih kami pasal nabang sigam ma kami. Kahekaan min sigam bay ta sukuh ma saddi saddi check point tatammu ma Pasiagan.
1: Ayyan tatabangan ya daran pamuwan sigam ma kawuman?
Hekah bay tatabangan tapamuwan sigam ma saga parinta tu ma saga project nengge, beteh na pag paluha lan maka pag bayad. Bay sigam nabang ma kawuman mag patengge ya satellite ya pagbissarahan nan ma bullud; supaya maka tabang ya ma kasanyangan maka kahapan ma lahat. Maka mintadda dambulan, ya saga banan kasundaluhan tu mag paniyah saga pag tatambal mitu ma puh. Muwan sigam ya libri ya pag andah bang ayyan sakki. Halam maniyah du sab bayad bang mag buddut empon.
Muwan du sab sigam tu ya tambal halam maniyah bayad na maka saga vitamins ma saga banan anak anak maka manusiyah taga ummul ummul. Saga pag tatambal saga banan kasundaluhan tu beteh niyah ya bay palay Sabtuh ma bulan nan ma biddah biddah lahat ya niyah health center ya ma saga barangay hall. Saga sundalu doctor tu, saga nurse, dentist maka saddi na saga banan mag tatambal piitu ma puh ma batiin kahalan. Duwa pitu mboh gih ya llaw pag tatambal, ya haka tu bay na pasaplag ma saga manusiyah supaya sigam ni ngah ya saga pag tatambal tu. Hekah saga banan raayat piin maka ni ngah saga ya libri pagtambal tu ya bay pamuwan saga banan kasundaluhan pasalan halam maniyah hospital mitu, maka health center, maka saga banan health workers lahang du mitu ma puh.
1: Na niyah du sab kakahinang leh banan sundalu tu laat mitu tudju ma saga bana manusiyah mitu atawa halam maniyah? 2: Bang ya katonan ku, halam maniyah. Bang beteh niyah, beteh saddi kaso na.
1: Saga banan kasundaluhan tu dapitan sigam ya saga ma parinta ya dayahan tu palabi min saga banan manusiyah atawa halam maniyah gih pag biddaan sigam? 2: Na, ya saga banan marines tu mba pagbiddah sigam ya pag addat ma sayyan tumpukan ma saga manusiyah. Bang saga beteh langgal nu sarah nan, minsan sayyan pa kao atawa ayyan pa kao, saga banan marines tu beteh pina bayad du kao; hangkan na saga banan marines tu pinag addatan toongan saga manusiyah mitu, beteh lamud na saga ya dayahan maka saga banan saga kawasa ma parinta tu. Bang ya katonan nu, minsan ya kamemon mareyom puh tu, ya ka bontolan saga banan marine tu masi gih langkaw ya pangandah ma sigam leh saga kahekaan, min saga ya banan navy, air force tu maka saga banan army.  Ya saga kamemon ya kahapan tahinang saga banan kasundaluhan mitu ma puh, labi na toongan mitu ma Pasiagan, ayyan sab ya tapamuwan bi balik ma sigam? 2: Na, kami saga banan manusiyah tu mba kami muwan balik ya bang ayyan bay kahapn pamuwan sigam pasalan ya mba kami maka koleh nan. Imbes mag tabang kami ma sigam, albi lubah na bang sahbu ya hinang sigam. Beteh beyah kami ayyan ya pamduh sigam maka muwan kami saga haka yam aka tabang ma sigam supaya tasaggaw ya saga banan ya mundu mitu. Sagoh, ya beteh patapuk kami mag hinang batiin, supaya ya saga banan mundu mba malos ma kami.
1: Ahoh hah. Mba du saga banan kasundaluhan tu, labi na saga banan army muwan ayyan ayyan lengog mitu ma kaam? 2: Mba sab ya siga ngahinang kalengogan ma kami ma ayyan ayyan; maka ya mba sab sigam ngamuh ya ngahinang ayyan ayyan ya nga holat sab siga balik ayyan ayyan ya hinang sigam mitu ma lahat kami. Sigam tu bay jinagahan sdja leh sigam ya saga banan kakahinang sigam. Ma pikilan ku katonan ya saga banan kasundaluhan tu bang ayyan ya hinang sigam maka nihinang du sab leh sigam.
1: Niyah gih ya tahinang sigam saga banan kasundaluhan ya mba kabilahian leh saga aa mitu? 2: Ah, ahoh, alang alang, bang ya beteh mba hap ya pag usal sigam ma kawasa atawa pag nakurah sigam tu. Bang sigam mag paniyah ya katalawan tu mitu ma puh atawa bang usal sigam ya kosog saga alamas sigam supaya ni ngah sigam ayyan kabilahian sigam min saga banan manusiyah; na sikeya sadja mba kabilahian sagoh beteh maka lisuh. Sagoh ya, labi na sigam dangay puh tahun patannah mitu ma puh Pasiagan tu, halam maniyah gih sab bay tapatay sigam ma saga manusiyah mitu.
1: Na pasalan ma saga banan kapulisan miyu ma lahat bi, ayyan ya ta haka nu pasalan ma sigam? 2: Minsan du ya mba kamemon saga banan kapulisan tu, sagoh ya kahekaan, ya ta haka ku, ya saga banan kapulisan tu mitu subay balik sigam mag training ma pag pahap saga pangaddatan. Kahekaan ma sigam ya mba hap bang sigam ni lingan pulis, mba minsan hap mag sulug sigam uniform pulis, pasalan ya bay tahainang sigam kakahinang mba bontol maka saga pag patay ma saga banan manusiyah. Yuk saga ya ma haka, ya saga banan kapulisan ya bay mapatay ya bay ma pag boto bay palabay. Sagoh,  halam maniyah bilahi paluwas supaya mag saksih; minsan ya kasean tu tandah sigam ya bay ayyan toongan ya kahalan. Katonan nu, saga banan manusiyah tu tinalaw ma kalluman siga maka ma saga kalluman saga pamilya siga bang mba sigam nengge mag saksih ma saga banan pulis mitu.
1: Bang ma kao kamemon saga banan kapulisan tu laat? 2: Sikeya kamemon, sagoh ya kasean ya palamud ya ma saga kakahinang mba hap tu maka saga dusa tu beteh maka tamak ma saga pangandah ma saga banan kapulisan kamemon. Ni ngah sigam ya sin min saga banan mag dadagang, maka ya ni jagahan sidja ya dagangan nu bang ka muwan ya tangdan maka sin. Bang mba ka muwan tangdan, ngah sigam ya dagangan nu maka ya license.
1: Betingga ya daran tu siga mag hinang saga beteh itu kahalan? 2: Na, beteh batiin nay a llaw llaw kahaln tu, maka ya batiin tahinang na susa mag balik balik. Itu ya dikayuh saga sababan angay dikih da saga banan mag dadagang bilahi mag gastu sin siga mitu.
1. Na Niyah gih bapah kabilahihan heh nu ni pamahalayak ni banan saga ka pulisan tu mitu? 2: Na, ya holat ku ya kasean tu bay sukuh ma saddi lahat, maka ya saddi nan ya tasaggaw maka ya alah min tarabahu; ya bang peen ya saga parinta tu maka ya Director ma PNP beteh pinabalik ya kabontolan saga banan kapulisan. 2: Ma bitinaan, beteh heya ya pagholat holat kami ma saga banan kasundaluhan ma kahapan maka beteh kami jinagahan tu. Maka ya kami tu pinikil sadja kami ya hinang kami supaya kami lawak min saga kalengogan.
1: Ok, magsukul toongan ma kao.
