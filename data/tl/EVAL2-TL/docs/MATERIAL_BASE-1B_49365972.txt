Pagjaga ma Pag-ipatan Daing
Lik nu sir magjaga kam ma pag-ipatan daing mitu. Bay na niyah sir saga aa langgal sarah beteh na magtimbak daing atawa iya maglassun daing tu?
Halam maniyah gih sab bay tasaggaw kami, beteh sulayan kami toongan ya sinandalan maka jinagahan gih sigam sagoh ya bay kami magbuwan pamintangan ma sigam ya bang sigam ya dahu maka dusa. Bang ya ta tantu kami ya beteh aa nan ya bay mag usal ya ma pagpassi, sulayan kami toongan ya binowa sigam magbissara. Ya ma waktu kami magbissa maka sigam, bay sigam asig kami ya mag-usal saga pagpassi ya mba langgal sarah, ya bay minaan labayan, sikeya sidga ya bay jagahan siga ya baran siga min kabinsanaan, sago makatabang da sab siga ya mag ayuput maka magjaga saga saga daing dikih dikih maka saga ya nahut pa. Maka bay sigam hakahan kami, beteh saga timbak daing tu maka ya lassun mba tu hap ma saga katilibut, ya sigi sigi pag usal tu yam aka kaat tu saga katilibut. Maka bey ru sab sigam nihakahan ya saga multa maka ya jari bang saupama sigam tasaggaw ya mag usal saga timbak tu maka maglassun ma daing. Karensean saga ya pagbissarahan kami maka ya saga manusiyah bay palamud bay hap luwas na, pasalan pakale siga ya bang iyan haka kami; sagoh ya ma karensean mba minsan higin. Sagoh ya masi masi kami tu piin ma lahat siga, maka sigi sigi ya pagbissarahan kami maka sigam ya pasalan kahalan tu. Llaw maka sangom bay sidja kami muwan pamintangan pasalan ya saga mag usal ya labayan langgal sarah tu. Bay sigam buwanan kami pamintangan bang iyan in kahapan maka ya mba hap ma sigam, ya saga ma lahat maka ma kamemon. Bay du sab sigam buwanan kami pamintangan ya bang du sigam ya sigi-sigi toongan ya mag usal ya labayan langgal sarah tu ma pagpassi, jari subay sigam ya saggaan kami ma pagpassi mitu, maka subay sigam palahi mitu, ya saga kakahinang sigam langgal sarah ya tasandal. Sagoh, bang toongan sab sigam ya tuwas tu, hakaan kami na sigam na subay na sigam saggaw kami maka ya mag file kaso ma sigam ma korte. Ma bitinaan dikih gih ya manusiyah ya mag usal beteh ya langgal sarah ma lahat tu. 
Siyan saga manusiyah ya mag usal beteh langgal sarah ma pag passi tu? Aa siga mitu ma Pasiagan?
Na, ya niyah sab min Pasiagan sah dikih da, sago ya kahekaan ya minsaga puh sekot. Maka ya karensean saga aa mitu ma Pasiagan bey na sigam pahondong min mag usal saga timbak daing maka lassun, ya puas sidja kami bay magbissara maka sigam ya pilam bulan na palabay. Hati ku, ya saga bay aksidente ya duwa magpapassi bay matay ya sahbu siga ya magtimbak daing maka mintang na sigam. Pasalan ya saga bay aksidente, dikih na saga manusiyah ya mag usal timbak daing maka lassun. Bay palabay simana nan, bay sigam balik taabbit kami maka saga ya nakurah ma barangay maka saga kamattoahan ma pagbissarahan maka nihaka ma sigam ya saga sarah.  Bay kami manduh ma sigam ya pasalan ya laat luwas ya timbak daing tu maka paglassun maka saddi gih ya labayan langgal sarah ma pagpassi. Ya na ma pagbissara nan, ya saga kamattoahan bay sigam mag taayun ya mba na sigam mag usal ya saga labayan langgal sarah balik. Maka bay sigam ngajanjih maka ya niguru sigam ma kami ya jagahan siga ya lahat min saga pag usal saga langgal sarah ma pag passi. Minsan ya saga mag usal ya panah tu sinaggaan du sab siga maka tu ya min saga labayan langgal sarah, pasal ya daing tasaggaw min labayan tu ya saga mag intallo milih ma ollot saga batu maka saga sahasah. Ya saga pagsulut tu ya taabut labi lubah nay a ma kahalan ma pagtimbak daing tu tapaluwas. Kamemon saga mahadjanah mag taayun ta saga ya alah na toongan, ya saga mag langgal sarah subay ya nilagga. Lamud na siga ya min saga saddi lahat.
Saupama niyah dangan tasaggaw? Niyah saga multa na ilu?
Ahoh, bang sigam tasaggaw kami ya maghinang ya hinang langgal sarah pamulta kami sigam. Ya multa tu lima ngibu pilak ya bang siyan mintadda tasaggaw, sangpuh maka duwa ngibu bang maka ruwa tasaggaw, ya bang siyan tasaggal maka tallu na makabayad sigam multa duwampuh maka lima ngibu maka sinaggaw na sigam maka kinalaboso. Ya kaso patut ya bay nifile ma sigam. 
Ya saga sarah tu makatabang ma pag lang saga timbak daing maka paglassun maka saddi na saga ya langgal sarah ya beteh na ma pagpassi? Ya saga sarah tu bay maka buwan tabang ma pag pamanis ma lahat tu? Yuk ku, ya saga sarah tu bay pinajatu toongan?
(Alhamdulillah) Magsukul ma Tuhan, alang alang ahoh, ya saga sarah to bay kabuwan ya pang lang ma saga mag langgal sarah. Saga palkalah tu makabuwan ya maka pasong pag pagjaga ma saga katilibut ta. Ma bitinaan, ya saga magtimbak daing tu halam maniyah na agon ma tahik kami. Lahang na ka maka kale ya bustak ma tahik tu. Halam maniyah saga mag langgal sarah min Pasiagan, bang beteh niyah mag langgal, sikeya toongan ya min mitu ma Pasiagan. Maka, saga ya magdadaing to maka saga ya nakurah ma barangay tu, maka saga ya kaimaman tu ma kawuman, maka saga banan kapulisan, bay sigam mag taayun ya mba saga langgal siga ya sarah tu. Bay sigam ya magjanti ya beyah sigam sidja ya sarah supaya ma kahapan kamemon.
Bahau ran an, ya magdadaing ya bay hap maka hekah ya ni ngah na daing minsan iya mba mag usal ya nilanggal sarah ma pagpassi. Hekah toongan bay ni ngah ya heya daing leh sigam maka hekah toongan sab kanuus. Ya pagpassi kanuus tu hap bang ma Pasiagan. Iyan sir bang mapikilan nu ya sabab, ya angay saga mandusiyah tu makahinang beteh mag usal ya langgal saral beteh na magtimbak maka maglassun daing. 
Ya makahinang sigam batilih poonan angay sigam maglassun maka magtimbak daing?
Na, ya mag usal saga labayan ya langgal sarah tu, ya likkas siga, luhay, maka suat. Ya sidja hinang siga ya hnihiyakan sidja ya lassun leh atawa ya timbak ma tahik, pag ubus, eleh na. Banan daing palantup sidja ma riyatah tahik.
Luhay ni ngah maka luhay ya sin. Sagoh ya mba pikil sigam bang siga ngahinang batiin, larak leh siga ya saga sahasah maka matay saga banan daing dikih dikih, ya ngahap ya saga ni ngah siga ma pasongan bang mba sigam mag usal ya saga timbak maka lassun. Beteh ya takalupa siga ya bang sahasah tu larak, beteh ngabut tu saga limampuh tahum mboh nomoh pabalik. Saga sahasah tu ya tu pangintallohan saga daing. 
Bang tu larak sigam, nana pikilan nu mingga na ngintallo saga daing tu? Bitingga tapuasan eh parinta bi ma kawuman batitu kasusahan ma riyalom kawuman?
Na ya saga parinta tu sulayan sigam ya nabang ma kamemon pagpatengge ma sarah tu. Bay ru sab sigam buwan sin maka ya lik siga moral tabang ma kami banan kaulisan, labi lubah nay a bang beteh kami maka harap saga kasusahan ya sahbu kami magpatengge sarah. Parinta nabang ya magjaga ma daing maka ya saga sahasah.
Hangkan na bay sigam ya maggadji ma aa supaya ta jagahan ya pag iipatan daing tu min saga labayan ya langgal sarah tu. Mag sin ya parinta tu supaya sidja kajagahan ya lahat tu. Ya magjaga tu makatabuk ya tallu ngibu dambulan, maka ya siyan siga ya taga handa, maka ya pamilya sigam bay nabang ma sigam ya mag jaga maka maglanuh ma lahat, tinambahan ya bay pamuwan ma sigam lima hatus ma tiyap tiyap pamilya. Ma bitinaan hap sab ya luwas na, maka holat sab kita maka ya bilahi kita. Halam maniyah min Pasiagan ya bay maghinang batitu ya ni ngah ya daing ma timbak maka lassun, kamemon sigam magtabang tabang mag dikayuh dikayuh maghinang supaya ya tahik kajagahan, maka ya saga banan tu lappas. Ok, magsukul toongan sir ma waktu nu. Kahapan ma kao.
