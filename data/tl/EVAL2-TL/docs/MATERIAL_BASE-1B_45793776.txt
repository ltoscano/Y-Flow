‘Free and fair’ POC election hiniling By Ramil Cruz October 26, 2016
Pagkaraan nina Philippine Football Federation president Mariano Araneta at Association of Boxing Alliances in the Philippines pres. Victorico Vargas, nadagdagan pa ang hayagan nang drastikong pagbabago sa Philippine Olympic Committee (POC).
Nanawagan ang isa sa pinakamalaking pangkolehiyong kumpetisyon sa bansa na Philippine University Games (UNIGAMES) para sa nararapat na patas at demokratikong eleksiyon sa private sports organization sa bansa sa darating na Nobyembre 25.
Nabatid kay dating Philippine Sports Commission (PSC) Chairman Aparicio Mequi sa text brigade ang panawagan sa opening kamakalawa ng ika-21 edisyon ng UNIGAMES 2016 sa Dumaguete City, Negros Oriental. “Please call your friends in media to support UniGames call for free, open, fair and democratic election so that any sportsman may run.

This is the only way we can have change in Phil. sports. We need media support to prevent (POC president Jose Cojuangco,) Peping for running again. Let’s join hands for change in Philippine Sports Now,” teks ni Mequi.
Ang text naman ng UniGames na pinamumunuan ni Roger Banzuela bilang pangulo: “UniGames 2016 supports a free and fair POC election towards a genuine and realistic sports development program in the Philippines.”
Ito ang unang pagkakataon na isang institusyon na binubuo ng 38 unibersidad ng Visayas ang nanawagan para sa pagbabago sa liderato ng POC na minamaniobra ni Cojuangco sapul pa nu’ng 2004.
Una nang nagpahayag ng kanyang kandidatura sa nakalipas na linggo si Araneta dahil sa maraming national sports associations (NSAs) leaders ang mga takot bumangga sa traditional politician na si Cojuangco.
Pero isang araw lang ang lumipas, hindi na tinuloy ang balak at sumuporta na lang si Araneta kay Vargas upang kasahan si Cojuangco na nangangarap ng pang-apat niyang sunod na term sa quadrennial polls.
Sinasabi na suportado na si Vargas ng mahigit kalahating voting members na NSAs bukod pa sa walo na suportado ni sports patron Manuel Pangilinan gaya ng athletics, boxing, cycling, golf, football, basketball, badminton at taekwondo.
Bukod sa president, ang iba pang mga paglalabanan sa halalan ay ang chairman, first vice president, second vice president, treasurer at auditor. Ang POC president winner ang pipili ng secretary general.



