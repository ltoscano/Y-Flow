
MGA ‘DI KANAIS-NAIS NA TANAWIN SA FDA TULDUKAN NA

ANG Food and Drug Administration (FDA) ay nangangailangan ng dagdag na budget upang maipagpatuloy ang mga pagbabago na makapagpapaunlad sa consumer health and welfare protection, na siyang magtataguyod at makatulong ang FDA sa industriya sa kanilang produksyon at pagbebenta ng consumer goods tungo sa mas matatag at matunog na Philippine Economy.
Ang nais ni Director-General Kenneth Hartigan-Go ay mapabilis ang pagproseso ng mga dokumento at maiwasan na ang pagsasayang ng mga oras. Ang pagpupunyagi labanan ang mga ‘di maganda at ‘di dapat na mga proseso.
Higit sa lahat, mapabago ang imahe ng FDA, ito’y magiging isang mas organisado, kapanipaniwala at matiyagang organisasyon.
Anomang bagay na gagawin ng isang tao, maging ng isang organisasyon ay nangangailangan ng budget. Dahil sa kakulangan ng budget, ito na ang mga problema:
1\. Hindi ka puwedeng magbayad sa cashier sa anomang oras, kailangan hintayin muna ang kanilang schedule. Hindi ka rin puwedeng magbayad sa ibang bangko, kundi sa Land Bank lamang.
2\. Nakapaskel sa Ladies Comfort Room, “Bawal po ang dumumi… Ihi lang po, dahil bumabara ang bowl. Salamat sa inyong pag-unawa!” Papaano naman kung masakit ang tiyan ng isang tao, mapipigil ba niya ito?
3\. Sa mga calls naman, ilang beses tumatawag ang inyong lingkod, subalit walang sumasagot. Dapat mayroon silang call center para sumagot sa mga tawag ng costumers.
4\. Tuloy-tuloy ang paghuhuli at pasasara ng mga establesimyento ni OIC Rhoda Laine Guzman Desamito-Manaloto, ngunit kulang sila ng manpower sa Regulatory Enforcement Unit (REU), para sa pagsasalakay sa mga nagtitinda ng unregistered/fake products.
Ayon kay Ms. Ester Pastolero ng Public Assistance, Information, and Receiving (PAIR), “Puwede mo nang malaman agad-agad ang kinalalagyan ng application mo!”
Pero, dapat marunong gumamit ng computer ang Licensed Pharmacist para maiintindihan ang proseso ng DocTrack Status.



