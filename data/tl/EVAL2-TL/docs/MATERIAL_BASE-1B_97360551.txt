TATAGAL PA KAYA SI NOYNOY?

CRISIS after crisis ang kasalukuyang dinaranas ng ating Pangulo kaya may mga nagtatanong kung tatagal pa si Pangulong Noynoy sa kanyang puwesto sa Malakanyang.
Sus Maria, between the devil and the deep blue sea ba ang sitwasyon natin ngayon? Between Noynoy and Jejomar Binay na lang ba ang natitirang alternative natin kung sakaling lumala pa ang leadership vacuum ngayon?
Si Binay ay may nakabinbin na kaso ng graft and corruption sa Ombudsman samantalang marami na ang nagpahayag ng pagkadismaya kay Noynoy dahil sa samu’t saring akusasyon sa kanya.
May pangamba si Senadora Miriam Defensor Santiago na baka makasuhan siya ng International Criminal Court dahil sa paratang na responsable siya sa pagkamatay ng 44 na pulis na kasapi ng Special Action Force (SAF) sa sagupaan laban nila laban sa mga Moro separatist.
Ayon kay Santiago, ang command responsibility ay na kay Noynoy dahil siya, kasama pa si then police chief Gen. Alan Purisima, now suspended by the Ombudsman, ang mga nagplano ng offensive laban sa Moro Islamic Liberation Movement (MILF) at mga kaalyado.
Kahit sino ngayon ay pwedeng maghain ng criminal case laban kay Noynoy at kung mahatulan ng guilty si Pangulong Noynoy ay maaari na siyang maturing na wanted criminal ng ICC.
Maaaring ganoon din ang sentimiyento ng mga naulila ng 44 heroes ng SAF, ngunit ang mas delikado ay ang hinaing ng mga miyembro ng SAF, lalo na ang statement ni Senior Inspector Michael Mellora na “there is no glory in this country.”
Dagdag pa niya, “This country is not worth dying for, sir, if our government cannot protect us.”
Ang military naman ay agad niliwanag na ang may kasalanan ay hindi sila kundi ang police leadership.
Sana ay hindi mauwi sa isang leadership vacuum ang crisis na ito.



