IS NOYNOY BULLYING THE SC?

MAY himig ng pananakot si President Noynoy sa Supreme Court noong nakaraang Lunes.
Ang sabi ni Noynoy, ayaw niyang magkabanggaan ang Palasyo at ang Korte Suprema hinggil sa Disbursement Acceleration Program dahil baka makialam ang Congress sa alitang ito.
Ang executive branch (Malakanyang) at ang SC ay kapwa co-equal, katulad ng Congress at baka mag-referee ang mga mambabatas.
Ano ba ang ibig-sabihin ni Noynoy sa warning niya sa SC? A third branch would have to mediate, wika niya, meaning Congress.
Sa madaling salita, maaaring mag-file ng impeachment case versus the Supreme Court ang House of Representatives.
Ang Senate naman ay pwedeng i-declare na guilty ang 13 SC justices at patalsikin sila sa puwesto.
Ano pa ang pwedeng gawin ni Noynoy?
Dahil magiging vacant ang Supreme Court, mapipilitan siyang mag-appoint ng 13 new justices na papabor sa DAP.
Natitiyak kong papasa sa mababang kapulungan (no offense meant dahil napakababa na ang tingin ng marami sa Congress) ang impeachment case against the whole Supreme Court.
Pero makapasa kaya ito sa mga senador na mga sangkot din sa DAP at iba pang mga pork barrel?
Ayon sa 13 justices (one abstained), labag sa Saligang Batas (Constitution) ang maraming portion ng DAP na ang halaga ay umaabot sa maraming daang bilyong piso na pera ng bayan.
Pero ayon kay Noynoy, ginawa rin ninyo noong araw ang ganitong gawain.
“There was something that you did in the past, which you tried to do again, and there are those who are saying that (the DAP decision) is worse.”
Eh, saan ba napunta ang pera ng DAP?
Malalaman din ninyo pagdating ng araw, ang sabi ng Pangulo, ‘pag may time sa mga susunod na araw.
Kailan kaya?
Baka maunahan pa siya ni Ma’am Janet Napoles sa paggawa ng listahan ng bagong DAP. DEEP FRIED/Raul Valino



