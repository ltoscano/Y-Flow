Selebrasyon ng 18th National Tuna Congress magsisimula ngayong araw

August 31, 2016 Nirvana Alpha Vita Fruylan

LUNGSOD NG HENERAL SANTOS, Agosto 31 (PIA) --- Magsisimula ngayong hapon sa SM City General Santos ang tatlong araw na selebrasyon ng 18th National Tuna Congress kung saan dadalohan ito ni Trade and Industry Secretary Ramon Lopez bilang Keynote Speaker.

Sa isinagawang press conference noong Huwebes dito sa lungsod ipinahayag ng SOCSKSARGEN Federation of Fishing & Allied Industries Inc (SFFAII) ang mga layunin at nais matalakay sa loob ng tatlong araw na pagtitipon.

Ilan sa mga ito ay ang Amended Philippine Fisheries Code and the Comprehensive National Fisheries Industry Development Plan; Challenges and Opportunities of Investing in the Pacific- An Investorâ€™s Point of View; Tuna Handlining: The Lagonoy and Mindoro Experience; Philippines in the Indian Ocean Tuna Commission;

Alternative Fishing Grounds in the Philippines; Commodity and Market Updates on Canned Tuna and Fresh Frozen Tuna; Market Accreditations for Philippine Tuna Products; El Nino and La Nina Effects on Tuna at ang Workshop on the National Tuna Management Plan.

Sinabi ni Rosanna Bernadette Contreras ang Executive Director ng SFFAII na mas pinalaki at pinalawak ang selebrasyon ngayon ng National Tuna Congress kumpara sa nakalipas na mga taon dahilan sa magkakaroon umano ng mga breakout sessions ang bawat ipipresentang usapin.

Dagdag pa ni Contreras magkakaroon muna ng workshop bago ang open forum upang pag-isahin ang mga isyu at suhestyong solusyon na manggagaling sa isinagawang workshop. (PGFruylan/PIA-Gensan)



