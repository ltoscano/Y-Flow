7-0 ililista ng Foton By Elech Dawa November 15, 2016
Tatangkain ng Foton na mapanatiling malinis ang karta sa pagharap sa hamon ng F2 Logistics sa pagpapatuloy ng Asics Philippine Superliga Grand Prix.
Bahagyang liyamado ang Tornadoes kontra Cargo Movers mamayang alas-singko ng hapon sa Imus City Sports Coliseum. Pakay naman ng Petron na palakasin ang pagkapit sa pangalawang puwesto, may 6-1 card ang Tri-Activ Spikers at katapat nila sa 7 p.m. ang Generika.
Nasa ibabaw ng team standings ang reigning champion Foton hawak ang 6-0 karta, lumalapit sila sa outright semifinal slots sa event na ibabandera ng magkakampeon ang bandila ng Pilipinas AVC Asian Women’s Club Championship sa Kazakhstan.
Pero masusubukan ang tikas ng Tornadoes laban sa Cargo Movers na dinomina sila sa finals sa All-Filipino Conference.
Matapos ang three-game winning streak, nakalsuhan ang F2 Logistics ng Petron, pero bumangon
 agad ang Cargo Movers at kinaldag nila ang Cignal, 25-16, 25-16, 22-25, 25-16.
Impresibo ang naging laro ni Import Hayley Spelman, nag-deliver ng 23 point mula sa 21 kills at two blocks para sa Cargo Movers.
Tumulong din ang ibang local netters ng F2 Logistics sa kanilang huling panalo sa pangunguna ni Cha Cruz.
“I wanted the locals to stepped up and they delivered,” wika ni F2 Logistics coach Ramil de Jesus. “We still have a lot to work on. I think we have to do another big adjustment in our rotation. There are times that we can’t finish off a long rally. That’s something we need to improve.

Samantala, toka ng RC Cola-Army ang HD Spikers sa unang laro, (3 p.m.).



