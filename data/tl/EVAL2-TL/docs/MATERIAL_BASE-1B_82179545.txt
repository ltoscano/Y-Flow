
ANSABEEEH???: Dingdong may napatunayan sa Ironman
Marian sa beach magbi-birthday
By Rose Garcia August 10, 2016 Natupad ang kahilingan ng Kapuso Primetime King na si Dingdong Dantes sa kauna-unahan niyang 70.3 Ironman na ginanap sa Cebu City noong weekend.
And that’s to finish strong, safe and healthy na nagawa nga niya. For a first-timer, marami ang napahanga ng aktor. Na mukhang kahit si Dingdong, hindi rin inakala na magagawa niya pala.

Dati raw kasi, naiisip lang niya kung kaya nga niyang gawin ang ginagawa ng mga naturang athletes.
It was Kim Atienza who introduced the sports to Dingdong which was actually, running muna hanggang sa naeengganyo na rin siya sa biking. Pinost din ni Dingdong sa kanyang Instagram account ang kanyang bike na ang daming netizens na nainggit sa bike ng actor dahil ang ganda raw.

Naaliw pa kami sa isang netizen na nagsabing, “Kuya Dong, akin na lang ang bike mo!, huh!” Eh, I’m sure, napakamahal ng bike na ‘yun, ‘no!
Anyway, dinedicate nga ni Dingdong ang kauna-unahan niyang Ironman challenge sa kanyang mag-ina, ang Kapuso Primetime Queen na si Marian Rivera at sa kanilang baby girl na si Zia.
Thankful din si Dingdong kay Marian na very supportive raw sa kanyang new found passion sa sports na ito. Supportive nga si Marian na nang hingan namin ng birthday wish kay Dingdong, isa sa naging wish nito ay safety ng asawa dahil nga sa napili nitong sports.
Sa pagka-supportive rin ni Marian kay Dingdong, may inihanda pa itong regalo sa Mister pag-uwi nito mula sa Cebu. Isang Hermes na polo shirt lang naman na sey ni Marian, “A gift for Daddy Dong from Mommy Yan & Baby Zia. Congrats on the 1st Iron Man ride.”
Lumaban si Dingdong sa all-male relay category of Cobra Ironman 70.3 Asia-Pacific Championship. Ang biking leg for Team Gotta ang nilabanan ni Dingdong kunsaan, ang teammates niya ay sina Gilbert Remulla (swimming) and Ige Lopez (running). Sila ang nag-rank 25 sa all male relay category.
Si Matteo Guidicelli naman ay nakuha ang rank 15 sa Cobra Ironman 70.3 Asia-Pacific Championship.

Sa Biyernes, August 12 naman ang actual birthday ni Marian Rivera. Naka-plano na sila ng selebrasyon ngayong birthday niya kunsaan, kahit tag-ulan pa ‘yan, sa beach gusto mag-celebrate ni Marian.
Marian Rivera
Hindi niya kami sinagot ng diretso, pero sabi namin, hindi na kami magugulat kung isa sa pinaka-bonggang beach resort sa Palawan ang destinasyon nila sa mismong birthday niya. 
Nakapag-Palawan na si Zia noong mas baby pa ito.
Ngayon daw, kasama nila ang buong pamilya nila. Buong family ni Dingdong at buong pamilya rin ni Marian.
Nang tanungin namin siya kung ano ang birthday wish niya, ayon kay Marian,“Birthday wish ko, sabi ko nga, sana pagtibayin ni Lord ‘yung pagsasama pa naming lalo, kasi especially may anak kami. Saka naniniwala kasi ako na kapag okay kaming dalawa, love namin ang isa’t isa, alam mo ‘yun, matibay ang pundasyon namin, nakikita ng anak namin ‘yun, e.
“So iyon ang magiging basehan niya kung paano siya namin palalakihin.
“So gusto naming maging role model kaming dalawa.”
Kung may gusto man daw siya sa birthday niya ngayon ay yung simple lang daw talaga.
“Sabi ko, ‘Gusto ko simple lang, basta sa puntong ito sa buhay ko ngayon sobrang kuntento na ako na nandiyan kayo ni Zia sa akin.”
Incidentally, sa mismong araw ng kaarawan ni Marian ay mapapanood ang finale episode ng Yan Ang Morning kunsaan, ang special guest niya ay si Dingdong mismo.
Jennylyn super enjoy sa bagong show
Para kay Jennylyn Mercado na very outspoken sa kanyang pagmamahal sa pagluluto—nae-enjoy niya ang paghu-host ng programang Everyday Sarap with CDO dahil nakapagdadala siya ng saya sa kanyang pamilya, lalo na sa kanyang anak na si Jazz, gamit ang mga bagong recipes na ginagawa niya sa kanilang tahanan.
Jennylyn Mercado
“Very happy ako hosting this cooking show kasi alam niyo naman na gustung-gusto ko talagang magluto. Sa bahay mahilig ako magbake at magluto. Kaya enjoy ako sa show na ito kasi madami akong natututunan. At least pag uwi ko, may bago akong alam na pwede kong gawin at lutuin for Jazz.”
Ayon pa kay Jen, nagpapasalamat siya sa tiwala at suportang binibigay sa kanya ng CDO nitong mga nagdaang taon.
Naipapakita nga ni Jennylyn kung paano gumawa ng masarap pero affordable dishes para sa buong pamilya na nagsimula noong Agosto 7. Tampok dito ang kanyang hilig sa paggawa ng masustansya at kakaibang dishes gamit ang ilan sa mga produkto ng CDO tulad ng Danes Cheese Spread, CDO Idol Cheesedog, CDO Sweet Preserves at CDO Ulam Burger.
Sey pa niya, “I am grateful and masaya at the same time kasi natutuwa sila sa performance ko. And nakikita nila na I give my best in everything I do,” sabi ni Jen.
Ang Everyday Sarap with CDO ay nasa ilalim ng direksyon ni Noel Anonuevo.
Tuklasin ang mga pinakabagong dishes sa Everyday Sarap with CDO mula Lunes hanggang Biyernes, 8:20-8:30 am, 3:00-3:10 pm at 7:00-7:10pm; tuwing Sabado 8:20-8:30 am, 3:00-3:10 pm at 4:50-5:00pm; at tuwing Linggo 12:25-12:55pm, 4:50 to 5:00 pm at 5:40-5:50pm sa GMA News TV.



