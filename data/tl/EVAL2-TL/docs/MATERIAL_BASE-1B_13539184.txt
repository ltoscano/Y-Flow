
P75B BUDGET PARA SA BANGSAMORO

INDEPENDENCE o liberation from the Philippine government ang tunay na hangad ng Moro National Liberation Front (MNLF), Moro Islamic Liberation Front (MIFF) at ng Bangsamoro Islamic Freedom Fighters (BIFF).
Hangad nila ang kalayaan at ang pagtatag ng sarili nilang republika na hiwalay sa Republika ng Pilipinas sa napakaraming kadahilanan.
Maraming mahihinang bansa ang naghangad ng kasarinlan na natamo naman nila katulad ng East Timor, Bangladesh at Singapore rito sa Asia.
Na-declare na independent ang East Timor laban sa Portugal at ng Indonesia noong May 20, 2002 matapos ang isang madugong giyera.
Ganoon din ang nangyari sa Bangladesh noong 1971 na dating sakop ng British India.
Mas maswerte pa nga ang Singapore dahil walang nangyaring rebolusyon.
Sa bwisit ng Malaysia ay pinalayas nito ang Singapore sa kanilang federation.
Kay hirap matamo ang independence.
Katulad ng Pilipinas, matapos ang lagpas na tatlong century lamang nito natamo ang independence noong 1946.
Nagtayo muna ng commonwealth ang America bago tayo binigyan ng kalayaan.
Sa kaso ng MNLF, matapos ang maraming madugong sagupaan, ito’y binigyan lamang ng autonomy noong August 1, 1989 na kinabibilangan lang ng apat na probinsya, ang Lanao del Sur, Maguindanao, Sulu at Tawi-Tawi.
Gusto ng MILF ay palawakin pa ito, at noong October 7, 2012 ay nakinegosasyon si Pangulong Noynoy Aquino sa MILF upang itatag ang Bangsamoro sa tulong ng pamahalaan ng Malaysia.
Ayon sa Bangsamoro Basic Law, ang Aquino government ay magbibigay ng P75-billion sa Bangsamoro para sa bago nilang pamahalaan.
Para tayong iginigisa sa sarili nating mantika, ayon sa mga tutol sa budget na ito.
Kung gusto ng Bangsamoro ng kasarinlan, sila’y dapat tumayo sa sarili nilang mga paa at huwag nilang kunin ang taxpayers’ money sa hindi miyembro ng Bangsamoro.



