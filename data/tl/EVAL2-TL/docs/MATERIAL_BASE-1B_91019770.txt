EYE-BALL: Mark Alcala swak sa La Salle
By @dbuzzketball August 27, 2016 Kabilang na si Mark Alcala sa line-up ng De La Salle University, pero sa Team B muna.
Si Mark ay galing sa DLSU Greenhills at ilang taon din siyang naglaro sa NCAA juniors.
Recently, napasama na siya sa Team B ng La Salle kaya naman lalo siyang nahasa sa paglalaro. Naka-enrol si Mark sa La Salle ng Business Administration.
Favorite team ni Mark ang Golden State Warriors sa NBA at natural ang favorite player niya ay si Steph Curry.
Anak ni Mayor Dondon Alcala ng Lucena City si Mark, di gaya ng ama, wala daw siyang hilig sa politics at malayo daw mangyari na pumasok siya sa pulitika.
Mas focused siya sa kanyang pag aaral at sa kanyang pagba-basketball.
Dahil magandang lalaki, marami na rin ang nag-alok sa kanyang mag-artista, pero tinatanggihan niya.
Pero, kapag nakatapos na siya ng pag aaral, puwede naman niyang subukan ang showbiz. Sana nga next year ay makasama na siya sa team A ng DLSU.

Umalis na kamakawala ng gabi si Paul Harris at tanggap na niya na si Justin Brownlee na ang pipiliin ng Ginebra bilang final import.
Masaya naman siyang umalis kasama ang kanyang pamilya.
Siyempre umaasa siya na makakabalik siya some other time.
Kunsabagay, maganda naman ang ipinapakita ni Brownlee sa ongoing conference at walang dahilan para palitan siya ng Ginebra.
Tuluyan na ring mawawala si AZ Reid sa San Miguel.
Ayaw na raw niyang lumala pa ang injury niya kaya minabuti na niyang magpaalam sa management. Natural, malungkot ang mga fans ng San Miguel dahil alam nilang malaki ang naitulong ni AZ sa team.



