Coco, #1 pa rin sa 41.2% rating!
SSeptember 5, 2016
Puro Kapamilya shows ang bumuo sa top 10 list ng pinakapinapanood na programa sa bansa kaya naman ABS-CBN pa rin ang nanguna sa buong bansa noong Agosto sa average national audience share na 47%, o 14 puntos ang lamang sa 33% ng kalaban, base sa datos ng Kantar Media.
Nangunguna pa rin sa listahan ang FPJ’s Ang Probinsyano na may average national TV rating na 41.2%. Sinundan ito ng kakatapos lang na The Voice Kids (39.4%) kung saan panalo ang pangarap ng young artist na si Joshua ng FamiLEA na siyang hinirang bilang grand winner at Dolce Amore (34.5%) kung saan masayang nagtapos ang love story nina Serena at Tenten.
Mainit din na tinanggap sa primetime ang pagbabalik nina James Reid at Nadine Lustre matapos pumalo ang seryeng Till I Met You sa average national TV rating na 28.5% at agad na nakuha ang ikapitong pwesto. Pasok din ang Wansapanataym (34.1%), TV Patrol (32.7%), MMK (31.8%), Home Sweetie Home (28.2%), Goin’ Bulilit (27.2%) at TV Patrol Weekend (22.4%)
Pumalo ang ABS-CBN sa average national audience share na 50% sa primetime o 19 puntos ang lamang sa kalaban. Ang primetime ang pinakamahalagang timeblock dahil sa mga oras na ito may pinakamaraming nanonood kung kaya’t importante ito sa advertisers na naglalagay ng patalastas para maabot ang mas nakararaming Pilipino sa buong bansa.
Namayagpag din ang ABS-CBN sa lahat ng time blocks nationwide noong Hulyo. Wagi ang ABS-CBN sa morning block (6AM to 12NN) sa audience share na 41% vs 35%; sa noontime block (12NN to 3PM) kung saan nakatamo ito ng 45% kontra 33% ng kalaban at sa afternoon block (3PM to 6PM) kung saan pumalo ito sa 48% audience share vs 32%.



