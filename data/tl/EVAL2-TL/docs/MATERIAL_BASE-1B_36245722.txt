Mga magpapalay bibigyan ng binhi at abono -- Sec. Pi単ol

July 20, 2016

LUNGSOD NG KORONADAL, South Cotabato, Hulyo 20 (PIA) \-- Sa 2017, bibigyan ng Department of Agriculture ng libreng binhi at abono ang mga magsasaka ng palay sa buong bansa. Ito, ayon kay Agriculture Secretary Emmanuel Pi単ol ay paunang hakbang sa mga inisyatibo para makamit ng bansa ang kasapatan ng bigas. Gayunman, binigyang-diin ng kalihim na alinsunod ng kaugaliang Pilipino na mag-imbak ng makakain, uubligahin ang mga mabibigyan ng ayuda na mag-impok sa bangko ng halaga na katumbas ng halaga ng production input na ibinigay ng pamahalaan. Sa ganitong paraan, may madudukot na pera ang mga magsasaka na pambili ng magagamit sa sakahan sa susunod na planting season. Ginawa ni Secretary Pi単ol ang pahayag sa pagtatapos ng 50th Foundation Anniversary at 17th Tnalak Festival ng South Cotabato kung saan isa siya sa tatlong panauhing pandangal. Kaugnay rito, hinikayat ni Secretary Pi単ol ang mga lokal na pamahalaan na tukuyin ang mga production area at expansion area sa palay sa kani-kanilang lugar.

Kailangan aniya ito para makapagpapadala ang DA ng tamang halaga ng binhi at abono sa mga magsasaka. (DEDoguiles-PIA 12)



