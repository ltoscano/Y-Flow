YARI NA NAMAN SI TOYING

GINAHOL na naman ang mga bubuyog ni PNoy para bigyang palusot ang mga binitiwang pahayag ng pambansang Toying ng bansa laban sa mga kababayan natin na marunong kumanta o magsayaw.
Palagay ko’y may naluglugan doon sa Malakanyang dahil sa mga naging pahayag ni Toying lalo na siguro yung gumawa ng kanyang talumpati na naglagay sa kanya muli sa trono ng batikos ng bayan.
Gaya ng sinabi ko, trabahong tamad ang ginawang talumpati ni Toying kaya ganyan ang resulta.
Pati ang utol niyang may toyo rin ay tinamaan ng batikos dahil maging ito ay nagpaparamdam na tatakbo sa susunod na halalan.
Esep-esep muna bago bitiwan ang mga pahayag. Hindi ‘yung kana ka nang kana tapos ay gagahulin ang kampo mo ngayon kung paano plantsahin ang gusot. Ang gagaling kasi ninyo e!
Huwag kalimutan si ‘Big Brother’! Isangguni mo muna ang lahat ng mga susol sa iyo bago mo gawin sa harap ng taumbayan para hindi ka naman nakukuryente.

BANTAYAN ANG KASONG PANDARAMBONG
ITO na naman! Nagbigay muli ng pahayag ang isa sa bubuyog ni Toying na humihiling sa taumbayan na mahigpit na bantayan ang kasong pandarambong nung tinaguriang ‘Pork 3’ at iba pa tulad ni Janet Napoles.
Talagang nakabantay ang taumbayan mula nang umalingasaw ang kababuyan na iyan. Gising na gising ang taumbayan sa isyu ng pandarambong.
O, ngayon! ‘Yung tatlong senador na nahaharap ngayon sa kasong pandarambong ay nais pabantayan ng Malakanyang sa taumbayan pero yung mga kaalyado ni Toying – dedma lang po ang Malakanyang.
Nangunguna sa listahan natin ay itong si Sec. Butch Abad na siyang nagturo pa umano kay Napoles. Nariyan ang maanomalyang Bunkhouses ng DPWH at anomalya sa pilapil ni Sec. Dinky Soliman.
Aba’y hindi rin magpapahuli sa isyu ng pandarambong si Sen. Franklin Drilon na noon pa natin hinihingi ang ulo pero ang lahat ng iyan ay dedma lamang ang Malakanyang dahil kasama sila sa tribu ni PNoy.
Kumana na naman itong si Toying! Mamaya niyan yari ka na naman sa batikos ng taumbayan.
Mangyaring manahimik na lamang at itikom ang bibig tulad ni ‘Big Brother’. Tahimik pero lakas tumakitz ang lintek!



