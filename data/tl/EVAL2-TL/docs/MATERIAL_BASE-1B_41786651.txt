SUGAL NI GOV. ALVARADO AT ANG HARI SA LAGUNA

HINDI ko direktang sinasabi na mayroong pasugalan si Bulacan Gov. Willy Alvarado.
Kung bakit ganito ang ating pamagat ay dahil isyu pa rin sa sugal ang ating bubusisiin.
Kamakailan kasi ay inuutusan ng Commission On Audit ang pamahalaan ni Gov. Alvarado na gumawa ng MOA kaugnay sa porsyento ng probinsya mula sa perang kinikita ng Small Time Lottery.
Sinabi rin ng COA na dapat ay i-programa rin ng Bulacan kung sa anong proyekto mapupunta ang parte nito mula sa nabanggit na sugal.
Ibig-sabihin, parekoy, hanggang sa mga sandaling ito ay wala pa palang MOA ang Bulacan at ang mga namamahala ng STL. King-ina!
Aba, eh, ilang milyon na ba, Gov. Alvarado, ang dapat sana’y napunta sa lalawigan mula sa STL?
Bwakang-ina, Gov. Alvarado, masisisi ba natin ang mga taga-Bulacan kung maghinala na nagsasabwatan lang kayo ng STL operators?
Masisisi ba natin ang mga taga-Bulacan sa kanilang duda na ibinubulsa mo lang ang milyones na pera mula sa STL?
Mabuti sana kung walang kaso ng pangungulimbat na nakabimbin laban sa iyo.
Ibig kong sabihin, Gov., kung pag-uusapan ang pagnanakaw sa kaban ng bayan ay hindi mo masasabing wala kang bahid-dungis!
At dahil diyan sa Memo ng COA ay lalo mo lang pinagtitibay ang hinala ng mga taga-Bulacan na ang rangya na tinatamasa mo ngayon ay may bahid ng pinagnakawan! Pwe!
Sana hindi totoo, dahil ‘pag nagkataon, sa rami ng nagugutom sa Bulacan, eh, baka bangkay ka na ay isinusumpa ka pa!
Kaya mag-ingat talaga tayo, parekoy, sa pagpili ng iluluklok natin sa puwesto.
Dahil karamihan sa mga hijo de-puta ay walang patumangga kung magnakaw, samantalang ang bayan ay uhaw sa mga proyekto at tunay na serbisyo! Pwe! Gising, mga taga-Bulacan!

Kung kapalmuks ang tinaguriang Laguna “bookies king” na si dating Bay, Laguna Mayor Edwin Ramos na mas lalong kilala sa tawag na ER dahil sa patuloy nitong iligal na sugal, ano naman ang maitatawag natin kay Laguna Provincial Director Supt. Florendo Saligao?
Dahil mistulang patay na lukan ang opisyal na ito na walang pakialam sa kanyang nasasakupan.
Kaya nga ang hinala ni, parekoy, na kung gaano kakapal ang mukha ng lintek na gambling lord ay ganun na rin kakapal ang bulsa ng nagpapakilalang bagman ni kernel.
At alangan namang walang laman ang bulsa ni sir!
Ano ba, Col. Saligao, kumilos ka naman laban sa iligal na sugal! King-ina! BURDADO/JUN BRIONES



