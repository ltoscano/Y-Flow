Mga sundalo nagpakitang gilas kay PDigong By Jojo de Guzman, Tina Mendoza July 28, 2016
Sa pagbisita sa Philippine Army Headquarters sa Fort Magsaysay Nueva Ecija, nagpakitang gilas kay Pangulong Rodrigo Duterte ng kanilang counter terrorist operations ang Light Reaction Company gayundin ang sniper operations at close quarter combat ng 7th Infantry Division.
Ang Light reaction regiment ay isang unit ng special operations command ng Philippine Army na sinanay para sa counter terrorism force.
Una nang sinabi ni Pangulong Duterte na bagamaâ€™t may ipaiiral na ceasefire ay hindi pa rin dapat magpabaya ang militar bagkus laging maging handa sa anumang sitwasyon. Ipinangako ng Pangulo na ibibigay sa mga sundalo ang mga kailangan nitong gamit upang hindi maging dehado sa labanan, pangunahin na dito ang pagbili ng mga state of the art na armas.
Inamin din nito na nang manalo ito bilang Pangulo ay mayroon nagregalo sa kanya ng Mcmillan Barrel Rifle, isang uri ng armas na ginagamit ng mga sniper at kayang tamaan ang target kahit pa man 2 kilometro ang layo, aniya, ang nasabing armas ay handa niyang ipagamit sa Eastern Mindanao Command at handa pang bumili ang gobyerno ng kahalintulad na armas para may magamit ang mga sundalo.
Ipinangako rin nito na simula sa isang buwan ay madodoble na ang sahod ng mga kasundaluhan at kapulisan sa buong bansa.



