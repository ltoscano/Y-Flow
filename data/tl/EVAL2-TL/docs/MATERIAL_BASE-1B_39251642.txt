Customs biyaheng Final Four
By Elech Dawa October 27, 2016 Hindi na nagpatumpik-tumpik ang Customs, siniguro ang biyahe sa Final Four nang pagdiskitahan ang Coast Guard 25-18, 25-12, 25-18 sa Shakey’s V-League Season 13 Reinforced Conference sa PhilSports Arena kahapon.
Parang nag-work out lang ang Transformers nang dispatsahin ang Lady Dolphins, umiskor sa kills sa magkabilang dulo at suwabe ang pasok ng aces. Sinelyuhan din ng Customs ang net at tinapos ang laro sa loob lang ng 66 minutes apat na araw matapos masorpresa sa tatlong sets sa Pocari Sweat.
Sa 4-2, sinamahan ng Customs ang UST (5-1) at Lady Warriors (4-1) sa semis ng season-ending conference. Tatlong sunod na puntos ang nilista ng Coast Guard para dumikit 24-18 sa third set, para agad ding rumesponde ang Transformers para ipalasap sa Lady Dolphins ang sixth straight loss sa liga na inisponsoran ng Shakey’s at suportado ng Mikasa at Accel.
“We’re really happy to win, this is a confidence-booster as we head to the semis,” lahad ni Customs skipper Alyssa Valdez na hindi na masyadong umeksena pero tumapos pa rin ng 14 hits.
Nagawang mag-eksperimento ni Customs coach Sherwin Meneses sa kanyang lineup habang pinapahinga ang mga pambato.

Nagdagdag ng seven points si Thai reinforcement Kanjana Kuthaisong, may tig-five hits sina Michiko Castaneda at Lilet Mabbayad.



