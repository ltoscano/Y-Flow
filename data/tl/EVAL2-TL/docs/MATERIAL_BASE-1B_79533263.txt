RACING FEATURE: Kundisyon ba? By Andy Sevilla October 19, 2016
MARAMI ang nagtatanong kung pababa na nga ba ang kundisyon nitong si Low Profile at ganun na lang ang pagkatalo nito sa PCSO Anniversary Race nitong nakaraang Linggo.
Nakapanood, ika nga, ng boksing itong si Kanlaon na nasa tersero puwesto ng dikdikin ni Dinalupihan sa halos tatlong kanto ng laban si Low Profile kaya naman ‘easy picking’ na ito pagdating ng homestretch.
Mukhang hindi maganda ang kundisyon, sa tingin ng marami, nitong si Low Profile nang matalo dahil bata pa naman ito sa gulang na 5-taon at hindi naman masyadong ‘nakikig’ katulad nang mga ginawa ng kanyang mga mas matitinding kalaban noon. Sa tingin natin, may kalalagyan pa rin sila kay Low Profile sa Presidential Gold Cup. Pero, nagkaroon ng pag-asang talunin ito gaya ng ginawa ni Kanlaon noong Linggo.
NAGING matagumpay ang historic unveiling ng pinakabagong SUV ng Maserati na Levante noong isang linggo sa Palace Pool Club sa Bonifacio Global City.
Kasama tayo sa mga mapalad na naimbitahan ng ating kaibigang si Willie Soong, ang chairman at president ng Maserati Philippines, sa media launch na sinundan naman sa gabi ng open-to-the-public launch ng Levante, ang Maserati ng mga SUVs.
“The Levante is like a new wind that is exciting to the local SUV market. The exclusivity it offers, and the Maserati performance it guarantees, has attracted both young and old aficionados,” ang sabi ni Soong.
Matinding 3-liter V6 engine ang nakakabit sa dalawang versions nito — twin-turbo gasoline engine at turbo diesel na doon lang sa Italy ginawa sa kanilang Mirafiori plant. Tumataginting na P9.5-million ang gasoline version habang mas mababa sa P8.5-million naman ang turbodiesel.
Kung gusto ninyong makita ng personal ang Levante, puwede kayong pumunta sa Maserati showroom sa Autostrada sa kanto ng 32nd at 4h Avenue sa Bonifacio Global City.
KUNG Uber drivers ka, tiyak na meron kang makukuhang exclusive discounts sa mga Prestone products na ipinamamahagi sa lahat ng gasolinahan ng SeaOil Philippines sa buong Metro Manila.
Magpakita ka lang ng driver app, puwede ka nang makakuha ng mga discounts sa Prestone products mula pa noong Sabado hanggang Nobyembre 25.
Ito’y kasunod ng successful launch ng SeaOil-Uber partnership para sa discounts sa mga fuel pro ducts, na kasama sa commitment ng SeaOil na ipahatid ang kanilang high quality at affordable fuels sa mga consumers.



