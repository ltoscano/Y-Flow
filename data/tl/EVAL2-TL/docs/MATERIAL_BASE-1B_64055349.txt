Chinese belle ibabandera ang VakifBank Istanbul
By Elech Dawa October 16, 2016
Maayos na lumapag sa Pilipinas noong Biyernes si Rio Olympics Most Valuable Player Zhu Ting at ibang bigating world volleyball players.
Dumating sila sa bansa upang makipagpaluan sa FIVB Women’s Club World Championship na magsisimula sa Martes sa Mall of Asia Arena.
Matapos pangunahan ang China sa golden finish sa Summer Games noong Agosto, ibabandera ni Zhu ang VakifBank Istanbul squad na nagbabalik sa liga matapos ang tatlong taong pagliban sa event na inorganisa ng Philippine Superliga at TV5, Petron, Asics, BMW and F2 Logistics bilang sponsors habang ang Diamond Hotel at Turkish Airlines ang official residence at airlines ayon sa pagkakasunod.
Bukod sa VakifBank, darating din sa bansa ang reigning champion Eczacibasi VitrA Istanbul, American powerhouse Rexona-Sesc Rio at European title-holder Pomi Casalmaggiore.
Ipananargo ng Eczacibasi VitrA sina Olympics silver medalist Tijana Boskovic, four-time World Grand Prix gold medalist Titiana Kosheleva at American Jordan Larson habang sina Gabi Guimaraes, Juicely Barreto at Anne Bujis ang ibabangga ng Brazilian team.
Si Guimaraes na three-time World Grand Prix gold medalist ay umaasang magiging mahirap ang labanan sa nasabing event.
“I’m very excited to be here. I’ve been looking forward to this trip,” wika ni Guimaraes.. “Aside from competitive volleyball, I’m really excited to meet the people and see the beaches here. I heard the tourists spots in this country are really world-class.”
Unang dumating noong Huwebes ang Swiss superpower Volero Zurich.
Bumubuo sa home squad na PSL-F2 Logistics Manila ay sina skipper Rachel Anne Daquis, Mika Reyes, Kim Fajardo, Jaja Santiago, Frances Molina, Jovelyn Gonzaga at Jen Reyes makakasama nila ang mga imports na sina Stephanie Niemer at Lindsay Stalzer ng United States, Lynda Morales ng Puerto Rico, Tichaya Boonlert ng Thailand, Yuri Fukuda ng Japan, Yevgeniya Nyukhalova ng Ukraine at Ekaterina Krivets ng Russia.



