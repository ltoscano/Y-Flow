Baron, ayaw nang makatrabaho ng kapwa-artistaâ€¦
By Rose Garcia December 4, 2016
Nanganganib si Baron Geisler na hindi na talaga magkaroon ng anumang proyekto. So far ha, kung totohanin at paninindigan talaga ng mga kapwa niya artista ang narinig naming kuwento.
In fact, may isang aktor na nga kaming nakausap na ayon dito, sana raw, magkaisa ang lahat ng artista na huwag tatanggap ng proyekto kung alam nila na si Baron ang makakasama.
Pero sa isang banda, naisip din niya na dapat, hindi na umabot sa kanilang mga artista ang pagtanggi. Na baka raw maging negatibo pa ang dating nila na tumatanggi sila sa proyekto, kahit na ang main reason, si Baron na. Sana raw, mismong mga producers na ang magsimula nito. Na hindi na talaga ika-cast pa raw si Baron sa kahit anong projects.
Eh, hayun at inamin na rin ng PAMI President na si June Rufino na nakatanggap sila ng complaint mula kay Ping Medina laban kay Baron, so kung magkakaisa ang PAMI, mawawalan talaga ng chance na mai-cast pa si Baron dahil walang artista ng mga PAMI members ang papayag na makasama siya.
Sa totoo lang, sa kabila ng lahat, nandoon ang nararamdaman naming awa para kay Baron na umabot na siya sa ganito. Na halos karamihan na yata, nagagalit sa kanya dahil sa ginawa niyang pag-ihi kay Ping.
Na mawawalan siya ng pagkakataon na mag-trabaho at kumita ng pera. Na si Baron nga lang ba ang dapat sisihin dito o dapat, ang director din na si Arlyn dela Cruz na sa totoo lang, hindi rin magaganda ang naririnig naming komento tungkol sa kanya?
Pero sa isang banda, baka ito na rin ang tamang mangyari at maging daan sana para tuluyan na siyang magbago at maitama ang mga mali.
Sana nga, may pag-asa pang talikuran ni Baron ng totoo ang alak kesa naman ang industriya ang tuluyan ng tumalikod sa kanya.



