Fighting Maroons naglista ng Win no. 4 By Elech Dawa October 27, 2016
Umiskor ng upset win ang UP Fighting Maroons matapos paamuin ang NU Bulldogs 71-66 kahapon sa LXXIX Season UAAP menâ€™s basketball sa Smart-Araneta Coliseum.
Kinalsuhan ng Fighting Maroons ang two-game skid para ilista ang best record na 4-8 matapos ang 10 taon. Huling nanalo ng higit sa tatlo ang UP noong Season 69 pa. Sa pangunguna ni team captain Jett Manuel ay nabuhayan ang UP sa asam na makahirit ng tiket sa semifinals.
Tumikada si Manuel ng 19 points para sa Diliman-based squad.
Humaba sa anim ang losing streak ng NU.
Kapit ng UP ang 14 puntos na bentahe sa final 4 minutes, pinairal ng Bulldogs ang pagiging beterano sa laban at naibaba nila sa apat ang hinahabol 31 seconds na lang sa orasan.
Pero hindi nasira ang diskarte ng Fighting Maroons sa dulo at napreserba ang panalo.
Kasalo ng Fighting Maroons ang problemadong Bulldogs sa fifth place.
Solo sa fourth spot ang Adamson (5-5).
Nagsalpak si J-Jay Alejandro ng 23 puntos para sa NU.
Sa unang laro, pinahaba pa ng De La Salle ang winning run ngayong season sa bisa ng 95-66 paghagupit sa UE. Sa 12-0, dalawang laro na lang ay wawalisin na ng Archers ang eliminations at didiretso agad sa finals.



