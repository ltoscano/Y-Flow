Saga Parkalah Hinarap ma Kawuman ARMM
     Iya  saddi- saddi parkalah hinarap ma Autonomous Region ma Muslim Mindanaw atawa ARMM tu. Dikayuh na parkalah ma kasanyangan ma saga aa mareyom  kawuman itu. Iya koh hal  kasanyangan mareyom kawuman  ARMM itu magbalik balik sidja. Ya bey tabassa nu ma newspapers ma reyom dan tahun pasalan sidja lengog ma bonoh, marasahi ma kalengogan ya saga sibilyan, sambil na saga ya karandahan halam kosog na maka mahinah maka saga anak anak.
Hunit na toongan ya ni ngah ma saga kasanyangan ma ARMM tu pasal ya lengog ma kawuman tu kariasali na  lahat.
     Sagoh, tabissara ku pasal ya toongan maka ya kasabannalan  kasanyangan tu lawak gih mbohoh taabut mitu ma bahagian  Mindanaw.
Sakahabah niyah saga lengog pasalan ma bonoh, iya saga kaalluman saga manusiyah iya toongan talapay in. Subay ra toongan ambanan siga ya lahat sigam sambil na pagtanaan sigam maka saga pananom pasal subay ru toongan sigam lahi supaya lappas. Maka bang na sigam pabalik balik milih ma lumah siga, pag-ubus bonoh, saga pananom siga lopas maka saga pangaltah sigam dikih dikih bay na tinangkaw.
Labi na toongan sigam kasigpitan ma kaalluman.
     Minsan halam maniyah koh mitu lengog ma bonoh, mbal da katonan sigam ayyan koh ma tobtoban na, ayyan na peen bang niyah bonoh. Tahinang saga aa palahi sidja atawa miha saddi lahat maingga katannah sigam na halam maniyah lengog na. Iya na waktu, mbal na sigam kapoleh bira ma lahat sigam pasalan ya saga mundu milih na bey  patannah. Iya kamaumuhan sababan  lengog ma Mindanaw tu niyah du ya sabab na min tagnah pa gih; sumagawah ma bitinaan niyah sab saddi sababan na hangkan angay tu masi masi pa.
Ma pikilan ku na itu ya saga:
1. Kulang  pag usaha hap- bang halam maniyah pag-usaha hap pasal  hekah halam maniyah pag usaha na, ya tahinang  saga manusiyah maghinang kalaatan beteh na ngah saga anak anak atawa magsuruy drugs. Iya na maka bowa ma kalengogan ma ollot maka saga mag pamilya iya na magsabab ma paglengog saga bangsa atawa ma saga maglahasiyah.
2. Halam maniyah saga magpausaha- bang halam  maniyah kasanyangan, alang- alang sab halam maniyah bayah saga magpausaha ma lahat tu pasalan iya kataw bay pinaandah. Makabuwan tu sigi sigi ma halam pag usaha maka ma pasongan iya maka miskin na ma saga manusiyah.
3. Lengog pasalan drugs- pasalan kasigpitan ma kaalluman, ya koh saga manusiyah beteh na magsuruy ma saga drugs beteh na shabu maka marijuana iya kaluhayan pag usaha; iya kamaumuhan tahinang tagi maka ngahinang siga saga kalaatan.
4. Iya niyah sigam saga takapin tumpukan beteh na Abu Sayyap maka MILF maka buwan kalengogan mitu ma bahagian Mindanaw. Iya saga tumpukan tu song siga ngahinang iya kakahinang katawtaw, iya na duhulu duhulu iya na mag ngah saga anak anak mbohoh pinalakkatan. Ni ngah ma saga seheh sigam ma Abu Sayyap maka ma MILF luhay du pasalan ngajanjih sigam muwan bayad langkaw. Kahekaan bey ni ngah sigam ya saga anak anak subul subul mba mag iskul. Bang ma pikilan ku ya saga kasusahan maka ma saga Abu Sayyap maka MILF tu mbal da tu batiin bang iya parinta tu magmohot mohot niandah toongan iyan ya pagtagnaan  kasusahan, ya kahagad ku iya na tu magpasaplag  kamiskinan maka ya kulang maka iskul saga aa mitu ma lahat tu. Karambulihan iya na kahalan parklah hekah pagtangkaw ma ARMM.
     Beteh maka sittowa ya ARMM tu pasal itu tu ya na saga miskin lahat ma Pilipin, sagoh ya saga kanakuraan kapatengge sigam mansiyon siga ingga ingga ma Mindanaw. Ya  sukuh ma saga pagpasambu maka ya pagpasong  kahalan  saga manusiyah ma lahat, ya ka aseh mba bay niusal ma maksud eh. Piin koh tudju ni personal account ma saga kanakuraan ma ARMM. Bang mba kakulangan atawa ni ngah ya pagtangkaw tu ma labayan pagnakurah ma ARMM tu, ya kasongan  lahat tu kalengogan. Ya lai na puas election, maka bahau na ya gubnul ma ARMM, milih na sambil Presidente na bahau na maka saga official mareyoan na iya maragan ma lahat tabi, iya amuh ku bang peen ya saga parkalah bay niharap  kawuman ARMM tu ya pinagmohotan maka binuwanan toongan ya patut tatabangan.
