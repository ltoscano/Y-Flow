39 na Free Patent Titles ibinigay sa mamamayan ng Alfonso Castaneda

October 03, 2016 Ben Moses Ebreo

BAYOMBONG, Nueva Vizcaya, Oct. 3 (PIA) - Nagbigay ng 39 na Free Patent Titles (FPTs) ang Department of Environment and Natural Resources (DENR) at Land Registration Authority (LRA) kamakailan sa bayan ng Alfonso Castaneda.

Ani Forester Marcelo Bumidang, Community Environment and Natural Resources Officer (CENRO), ang mga FPTs ay handog na dokumento ng pamahalaan sa mga residential land owners upang maibsan ang hirap sa processing ng mga ito.

Ito ay pinagtulungang prinoseso ng DENR at LRA para sa mga mahihirap na mamamayan ng Alfonso Castaneda.

Layunin ng Free Patent Act o Republic Act 10023 na mabigyan ng mga titulo ang mga untitled lands sa bansa upang ito ay maging ganap na pag-aari ng mga mamamayan. (ALM/BME/PIA 2-Nueva Vizcaya)



