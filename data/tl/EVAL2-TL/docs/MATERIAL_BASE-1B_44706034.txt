TSINA AT PINAS: SI MALAKAS AT MAHINHIN

AGRESIBO ang Tsina sa pagkamkam ng mga isla sa loob ng West Philippine sea.
Ayon sa mga manghuhula o analyst, minamadali ng Tsina ang pagtatayo ng mga airstrip at military installation sa mga isla na ito dahil baka ang susunod na Presidente ng Pinas ay palaban at hindi mahinhin.
Maging palaban man daw ang magiging susunod na Pangulo ay huli na ang lahat dahil nakapag-establish na ang Tsina ng beach head at malaking giyera ang mangyayari kung lulusob ang Pinas sa mga islang ito.
Ipinagdiriinan ng ating pamahalaan na ang bansa natin ay mahina at mahirap lamang at hindi natin kayang sumagupa kung sakaling lumawak pa ang teritoryong inaangkin ng Tsina.
Humihingi tayo ng tulong sa United Nations, pero ang UN ay kontroloado ng at least five nations, mainly the United States, Russia, Japan, Britain and China.
Sino ang ating mga kakampi sa UN?
Mukhang ni isa sa apat sa kanila ay ayaw makaaway ang China.
Ayaw din ng Association of Southeast Asian Nations (ASEAN) na kampihan ang bansang Pilipinas dahil gusto rin nilang angkinin ang ating mga isla.
Walang makatutulong sa atin kundi ang ating sarili, pero kung ang gobyerno natin mismo ay lalamya-lamya sa pakikibaka natin laban sa Tsina, paano natin maitataguyod ang ating ipinaglalaban?
Ayaw nating awayin ang Malaysia sa issue ng Sabah at ayaw rin ng ating pamahalaan na awayin ang Malaysia sa issue ng Spratly islands.
Pero kamping-kampi tayo sa Malaysia sa kaso ng Mindanao sub-state.
Isang taon na lang at baka mayroon na tayong bagong Pangulo na kayang makipag head-on sa Tsina, maski sa murahan man lamang.
Pero umasa pa kayo. Ni isa sa mga kandidato for President ay mukhang iwas-pusoy sa issue ng Chinese landgrabbing sa West Philippine Sea.



