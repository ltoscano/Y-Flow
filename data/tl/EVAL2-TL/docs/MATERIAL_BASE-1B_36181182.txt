1,300 na mga displaced workers at magsasaka nabigyan ng pansamantalang trabaho

August 08, 2016

LUNGSOD NG KORONADAL, South Cotabato, Ago. 8 (PIA) -- Mabibigyan ng pansamantalang pagkakitaan ang 1,365 na mga nawalan ng trabaho at mga magsasaka ang mabibigyan ng pansamantalang trabaho.

Kamakailan, naglaan ang Department of Labor and Employment (DOLE) 12 ng Php3.75 milyon para sa pagpapatupad ng Tulong Panghanapbuhay para sa ating Disadvantaged/Displaced Workers (TUPAD) program na pakikinabangan ng mga displaced workers at mga magsasaka sa mga lalawigan ng Sultan Kudarat at North Cotabato.

Kasama ng DOLE 12 sa inisyatibo ang National Irrigation Administration (NIA) 12 na magbibigay ng sampung araw na trabaho sa mga nauna nang kinilalang mga benepisyaryo na magsasaayos ng mga kanal sa patubig at katulad na trabaho.

Pakikinabangan ang naturang proyekto sa mga biktima ng nakalipas na tagtuyot sa mga bayan ng Lambayong, Isulan, Lebak, Bagumbayan, Senator Ninoy Aquino at lungsod ng Tacurong sa Sultan Kudarat a mga munisipyo ng Libungan, Midsayap, Pigcawayan, Kabacan, Mâ€™lang, Tulunan, at Makilala sa North Cotabato.

Umaasa si DOLE 12 OIC Regional Director Albert Gutib na makatulong sa mga pamilyang naapektuhan ang kaunting kikitain mula sa programa ngayong tag-ulan na. (DEDoguiles-PIA 12)



