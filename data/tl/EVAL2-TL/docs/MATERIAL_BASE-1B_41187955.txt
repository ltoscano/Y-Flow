VOLLEYBALL-FOR-A-CAUSE BUKAS By Elech Dawa November 19, 2016 Mga laro bukas:
(Philsports Arena, Pasig)
1:30 p.m. — Fans’ photo-op & autograph signing with the Stars
3 p.m. — Spikers’ Turf All-Star Game
5 p.m. — Awarding of plaques — Spikers Turf Stars & event Partners
5:15 p.m. — Shakey’s V-League All-Star Game
7:15 p.m. — Awarding of plaques — Shakey’s V-League Stars
Dadagsa ang mga fans ngayong araw sa PhilSports Arena upang masilayan ang kanilang mga paboritong players na naglaro sa Open, Collegiate at Reinforced Conferences ng Season 13 sa magaganap na All-Star Game.
Bukod sa mga fans, ang nasabing event ay isa ring fund-raiser para mga biktima ng bagyong Lawin. “It’s time not just to give back to the fans for their continued support to the league but we also want to help our fellow Filipinos who suffered from the wrath of super typhoon Lawin,” ani president ng organizing Sports Vision, Ricky Palou.
Kasama rin ang Spikers’ Turf na maglalaro sa All-Star.
“Men’s volleyball essentially packs so much action and we want fans to see what these high-leaping, crisp-hitting spikers have to offer, even in an exhibition game,” wika ni Sports Vision chairman Moying Martelino.
Sina Michelle Gumabao, Myla Pablo, Gyzelle Sy at libero Melissa Gohing na mga players ng Reinforced Conference champion Pocari Sweat ay makakalaban ang grupo ni Reinforced tilt MVP Alyssa Valdez ng Customs sa 5:15 ng hapon.
May pagkakataon din ang mga fans na makasama ang kanilang paboritong players sa fun at games sa 1:30 p.m. hanggang 3 p.m.
Lahat ng ringside at patron ticket holders ay puwedeng makasali sa players na nasa court para sa autograph signing at photo-ops.
Makakasama ni Pocari winning coach Rommel Abella sina fellow mentors Jerry Yee ng UP at Kungfu Reyes ng UST para gabayan ang tropa ni Gumabao.

Ang ibang miyembro ng ng squad ay sina Jia Morado ng Ateneo, Diana Carlos, Marianne Buitre at Isa Molde ng UP, Cherry Rondina at Ria Meneses ng UST, Amy Ahomiro ng BaliPure at Toni Basas ng Far Eastern University.
Katulong ni Laoag coach Nes Pamilar sina Jasper Jimenez ng Air Force at Sherwin Meneses ng Customs na hahawak naman sa grupo ni Valdez.
Kakampi ni volleyball superstar Valdez sina Dzi Gervacio at libero Denden Lazaro ng BaliPure, Jessica Galanza at Wenneth Eulalio ng Laoag, Jocemer Tapic at Wendy Semana ng Air Force, EJ Laure ng UST, Fenela Emnas ng Customs, Nicole Tiamzon ng UP, Remy Palma ng FEU at Elaine Kasilag ng Pocari.



