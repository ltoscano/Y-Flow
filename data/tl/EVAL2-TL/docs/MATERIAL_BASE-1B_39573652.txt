ALAB: Malansang Millsap
By Al S. Mendoza October 7, 2016 Umpisa na mamayang gabi ang best-of-seven PBA Governors’ Cup Finals at siyempre, putok muli ang takilya sa Smart Araneta Coliseum.
‘Di kasi, Ginebra San Miguel ang nakasalang kontra Meralco. Basta’t Barangay Ginebra, ulbok lagi ang kaban ng liga dahil sa malapanatikong pagsamba ng Gin fans.
Pero bagama’t napakalehitimo ang insultong 3-1 inilaplap ng Meralco sa TNT, wari’y hindi pa rin kapani-paniwala ang halos ay mistulang makapanindig-balahibong pagsibak ng Ginebra sa San Miguel Beer noong Martes. Mantakin: ‘Di ba’t kinulata ng Beermen ang Gin Kings sa Game 4 sa abanteng 29 puntos?
Sa panalong iyon, buhos ang pusta sa SMB sa Game 5.
Ano nga’t hindi lamang rumesbak ang Ginebra. Nagngitngit pa itong mala-bagyong Yolanda at itinala ang panalong 117-92.
Akala ng lahat ay patas muli ang laban nang burahin ng SMB ang kalamangang 25 puntos, 37-12 ng GSM nang tumipa ng 24-0 run ang Beermen at naging isang lagok na lamang ang abante ng Gins, 37-36.
Pero matapos itala ng Gins ang 45-38 halftime lead, umalpas muli ang Ginebra sa abanteng 63-45. Tuluyan nang naiwan ang SMB mula roon.
Bakit tigkal ang SMB?
Bukod sa nalimitahan si Beerman June Mar Fajardo sa season-low 7 points, 4 points lang si SMB import Elijah Millsap sa unang 3 quarters.

Kapag import talaga ang tumukod, gudbay.
Kung bakit tumirik, si Millsap lang ang nakakaalam.



