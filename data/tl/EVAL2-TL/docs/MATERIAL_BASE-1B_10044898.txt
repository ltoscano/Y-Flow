Pinoy runner bronze sa Malaysia By Ramil Cruz November 18, 2016
Nag-ingay na rin ang bansa sa mga international long distance running nang isa pang Pinoy na nagngangalang James Tellias ang naka-bronze medal sa 6th Colourcoil The Most Beautiful Thing: Ultra Trail Marathon 2016 sa Kota Kinabalu, Malaysia kamakailan.
Kumakasang pumangatlo ang 30-anyos na tubong Sagada, Mountain Province sa 100-kilometer men’s category sa clockings na 15 hours, 27 minutes, and eight seconds. 1-2 sina Phairat Varasin ng Thailand (14:38:58) at Jan Nielsen ng Norway (15:18:53).
Sa salaysay kahapon ni Tellias, inihayag niyang game plan niya ang maging napakaingat lang upang hindi magka-injury, magsaya sa pagtakbu-takbo, isipin ang malakas na pagtatapos at bonus na lang ang glorya kung makatayo sa podium. Ang ruta rin aniya ng karera’y nagpaalala sa kanya sa matagal na mga kabundukan ng Cordillera na naging training ground niya sa matagal na panahon tungo sa matamis na tagumpay. Tinugaygay rin niya sa Kota Kinabalu ang jungles, tumawid sa wild river habang nakahawak sa rope, dumaan sa hanging bridges, pineapple farms, sayote area at cabbage plantation na nagpasariwa sa kanyang alaala sa bayang sinilangan.
Balak niyang isalin ang kanyang karanasan sa iba pang local runners matapos lang ang aplikasyon at matakbo niya ang mga nalalapit na Hardrock Ultra Trail sa Estados Unidos at UTMB sa Europe tapos mag-qualified sa pagsegunda men’s 30-39 age group sa 1st Kerry Sports Manila Vertical Run na may basbas ng International Skyrunning Federation.
“I feel grateful and proud of myself because I was given the opportunity to compete overseas to represent my homeland and my heritage as well,” ani Tellias, na pumangalawa sa King of the Mountains Hardcore 100 miles 2016 Ultra-trail marathon at pumangatlo sa 14:36:22 sa The North Face 100 Asia Pacific-Philippines series.



