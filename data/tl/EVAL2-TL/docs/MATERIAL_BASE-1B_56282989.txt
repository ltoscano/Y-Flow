THE SOURCE: Farewell concert ni Kenny Rogers sa Araneta tagumpay!
By Jojo Gabinete August 13, 2016 Kenny Rogers
Pumili ng WikaCebuanoEnglishPinapagana ng Isalin Blockbuster ang The Gambler’s Last Deal, ang farewell concert ni Kenny Rogers sa Smart Araneta Coliseum noong Huwebes.
Nagdeklara ng retirement ang 78-year old American singer dahil gusto nito na gugulin ang panahon sa piling ng kanyang asawa na si Wanda Miller at ng kanilang kambal na anak , ang 12-year olds na sina Jordan at Justin.
“I’m coming home,” ang pahayag ni Kenny matapos kantahin ang ‘You Are So Beautiful’ na inialay niya sa kanyang asawa at mga anak. Sinabi ni Kenny na, “I really want to be there with my kids and my wife. They’re very important to me, and I don’t see enough of them.”
Pinoy fans, ‘di binigo ni Kenny!
Hindi binigo ni Kenny ang Filipino fans dahil kinanta niya ang kanyang mga popular song na Lady, Coward of the County, ang duet nila ni Dolly Parton na Islands in the Stream at We’ve Got Tonight, ang hit duet nila ni Sheena Easton.
Inawit din ni Kenny ang 1982 hit song na Through the Years na itinuturing na isa sa kanyang mga career song.
Nakaramdam ng disappointment ang sentimental Pinoy fans ni Kenny dahil ginawa nito na medley ang Through the Years, You Decorated My Life at She Believes in Me. 
Thirty-four years old na ang Through the Years pero popular na popular pa rin ito sa mga Pilipino at hanggang ngayon, madalas na pinatutugtog sa FM at AM stations.
Sinabayan naman ng audience ang pagkanta ni Kenny ng We Are The World, ang charity song para sa famine victims sa South Africa noong 1985.
Original composition ng late singer na si Michael Jackson at ni Lionel Richie ang We Are The World na inawit nina Kenny, Diana Ross, Billy Joel, Cyndi Lauper, Bruce Springsteen, Ray Charles, Stevie Wonder, Dionne Warwick, Kenny Loggins, et al.



