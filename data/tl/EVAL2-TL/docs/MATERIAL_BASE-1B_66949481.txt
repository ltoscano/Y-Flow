WATER PERMIT NG NWRB ANG KAILANGANG NG NIA PARA SA PATUBIG NG MAGSASAKA

ANG isa sa pinagkukunan natin ng masaganang tubig ay mga irigasyon na matatagpuan sa mga malalayong lugar. Ibig-sabihin, kung hindi uulan o kaya hindi panahon ng tag-ulan, walang magagamit na tubig ang pananim.

Ang ahensya ng gobyerno na sumasakop sa mga irigasyon o patubig para sa mga magsasaka ay ang National Irrigation Administration (NIA). Sa pamamagitan ng NIA ay dumadaloy ng masagana ang tubig mula sa pinagkukunan nito, patungo sa irigasyon hanggang sa mga bukirin at taniman ng gulay ng ating mga magsasaka upang magkaroon ng masaganang ani.

Ang naturang masaganang tubig buhat sa NIA, patungo sa mga irigasyon ay galing din sa National Water Resources Board (NWRB), isang ahensya ng Department of Environment and Natural Resources (DENR), na siyang nakakaalam at may karapatan sa lahat ng kaukulan para sa tubig sa buong bansa. Ang isa sa pangunahing gawain ng ahensya ay ang pagiging economic regulator nito sa water utilities.

Noong July 15, 2014, nag courtesy call si Dr. Sevillo D. David Jr., Executive Director ng National Water Resources Board (NWRB) kay Engineer Florencio F. Padernal, bagong Administrator ng National Irrigation Administration (NIA). Nagkasundo ang dalawang pinuno ng ahensya na magtutulungan para sa ikauunlad ng sistema ng irigasyon sa bansa.

Sa ikasusulong ikapagtatagumpay ng mga samahan ukol sa patubig, lalo sa mga lugar na kailangan ang tubig para sa lalong tagumpay na pakikinabangan ng mga mamamayan ang tubig.

Nakapanayam ng inyong lingkod si Administrator Paderna, ang unang itinanong ko sa kanya kung ang Irrigators Association (IA) ng bansa ay tapat na nagbabayad ng kanilang obligasyon sa National Water Resources Board (NWRB) at kung may water permit mula sa NWRB maipakita sa NIA?

Ayon kay NIA Administrator Paderna, aalamin nya kung ang Irrigators Association (IA) ay nagbabayad ng water permit sa NWRB. ANG INYONG LINGKOD/Dr. Hilda Ong



