Free wifi sa Odiongan Children's Park and Paradise, magagamit na sa Oktubre

SSeptember 16, 2016 Dinnes M. Manzo

ODIONGAN, Romblon, Setyembre 16 (PIA) --- Kinumpirma ni Odiongan Mayor Trina Firmalo-Fabic na simula sa unang araw ng Oktubre ay mapapakinabangan na ng publiko ang free wifi sa Odiongan Children's Park and Paradise.

Plano ng LGU Odiongan na magtakda lamang ng oras kada araw sa pag-access ng wifi at lilimitahan ang device na makakagamit upang maiwasan ang pag-istambay ng mga kabataan tuwing gabi sa naturang pasyalan.

Pag-uusapan din ng mga lokal na opisyal kung ano-anong social media accounts lamang ang maaring magamit o pwedeng ma-acces sa free wifi.

Sinabi rin ng alkalde na dagdagan nila ng upuang marble sa Odiongan Children's Park and Paradise upang mas marami ang makikinabang sa public wifi.
(PJF/DM /PIA-MIMAROPA/Romblon)



