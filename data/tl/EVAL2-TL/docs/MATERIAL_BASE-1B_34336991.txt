Mamuyac binutata si Steph Curry By Ramil Cruz SSeptember 8, 2016
Nag-viral kahapon ang isang video sa pagbutata ni Philippine national team Under-18 player Gian Mamuyac kay reigning two-time NBA MVP Steph Curry na bumitaw ng last-second potential game-winner 3-pointer sa katatapos na exhibition game ng Golden State Warriors superstar SC30 Asia Under Armour tour sa Taiwan. Kitang-kita sa video ang pagtapal ng 17-year-old Filipino camper sa star cager sa paubos na oras sa laro. Nag-drive si Curry sa kaliwang bahagi ng three-point area, nag-dribble nang patalikod saka ginawa ang pamilyar niyang galaw na step-back at gumatilyo.
Pero ang pamilyar na resulta, hindi nangyari dahil inabot ni Mamuyac ang bitaw ni Curry. Napangiti na lang ang bantog na basketbolista makaraan siyang ma-block, saka nakipag-high-five sa Pinoy.
“It was a great defense,” ani Curry sa event hosts.
Best Player of the Game ang 6-foot-1 Ateneo guard na si Mamuyac, at inalok pa siya ng 2015 NBA 3-point contest champion na pumunta sa kanyang US basketball camp.



