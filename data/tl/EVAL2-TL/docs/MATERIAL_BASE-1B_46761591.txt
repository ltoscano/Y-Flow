Broadcastreeing 2016 kasado na By Edniel Parrosa July 17, 2016 Kasado na ang pagtutulungan ng 4th Civil-Military Operations (KASALIGAN) Battalion, 4th Infantry (DIAMOND) Division ng Philippine Army at ng Kapisanan ng mga Brodkaster ng Pilipinas (KBP) Butuan City Chapter sa gagawing ‘Broadcastreeing 2016’.
Ito ang napag-usapan sa isang pagtitipon kamakalawa sa Division Advance Command Post (DACP), Brgy. Bancasi ng nasabing lunsod kung saan kabalikat ng KBP ang 4th CMO Batallion sa taunang nationwide tree planting activity na gaganapin sa Agosto 6 taong kasalukuyan.
Parte ang Broadcastreeing ng National Greening Program ng gobyerno na sabay-sabay ding gagawin sa iba’t ibang parte ng bansa. Nagpakita ng interes ang mga mamamahayag ng Butuan City at Agusuan del Norte sa nasabing aktibidad na lalahukan din ng mga ahensiya ng gobyerno, NGOs, CVOs, at miyembro ng akademya.



