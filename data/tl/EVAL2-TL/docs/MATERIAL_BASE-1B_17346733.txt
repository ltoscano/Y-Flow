AlDub, ipapadala ang wedding gifts sa mga biktima ng bagyo By Allan Diones October 25, 2016
HOUSEWIFE na ang peg ni Maine Mendoza kahapon sa Kalyeserye ng Eat Bulaga after ng church wedding nila ni Alden Richards nu’ng Sabado.
Sey ni Maine, excited na siyang harapin ang buhay nilang mag-asawa.
Ipinagluto ni misis ng chopsuey ang kanyang mister, na namili naman ng mga prutas sa palengke. Naglambing si Alden dahil may nakalimutan daw gawin si Maine na ginagawa ng mag-asawa.
Kiyemeng hindi alam ni Meng, pero in the end ay kiniss din nito sa pisngi si Tisoy.
“Napaka-sweet naman ng misis ko,” masayang sambit ni Alden, na medyo inasar si Maine at sinabing masarap ang pochero at gising-gising na niluto nito sa halip na chopsuey.
Swit-switan ang bagong kasal, sinubuan pa ni wifey ang kanyang hubby.
Ang dami palang AlDub fans na nagpadala ng mga regalo para sa kasal. Ang sabi ng dalawa, hindi naman nila kailangan ang mga ‘yon.
Ang sabi ng newlyweds ay ipapadala na lang nila ang natanggap nilang wedding gifts sa mga biktima ng bagyong Lawin na mas nangangailangan ng mga ‘yon.
Anniversary kahapon ng TAMANG PANAHON event sa Philippine Arena. Hindi raw makakalimutan ng dalawa ang memorable day na ‘yon.
Sa Broadway studio ay may ipinakita ang TVJ na Alden, Maine at Lola Nidora limited edition BUBBLE HEADS na ipapamigay nila soon.
Pinakita ‘yung wedding video na kuha ni Jason Magbanua. May part sa pre-wedding interview na sinabi ni Alden na ang dami nilang FIRST TIME ni Maine.
Wala pang term of endearment ang AlDub/MaiDen ngayong kasal na sila. Dapat daw ay meron silang tawagan, sabi ni Tito Joey de Leon.
Hirit ni Menggay, dapat ay matamis ang tawagan nila sa isa’t isa gaya ng MARUYA.
Sinabihan nina Allan K. ang studio audience at AlDub fans na mag-suggest ng magiging tawagan ng dalawa, na graduate na sa Baby Boy at Baby Girl.
Inusisa ni Tito Joey ang dalawa kung saan ang honeymoon nila, pero wala pang maisagot ang mag-asawa.



