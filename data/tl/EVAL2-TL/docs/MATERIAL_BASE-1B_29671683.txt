WALANG GOBYERNO SA BAHA

NAGDILIM muna ang kalangitan sa Metro Manila at sa ilang karatig na lugar nito kamakalawa.
Parang dilim na naranasan ng mga taga-Central Luzon at Metro Manila nang sumabog ang Mt. Pinatubo.
Halos parehong oras naganap ang dalawa, dakong alas-3-4 ng hapon.
Kasunod ng dilim ang todo-todong pagbuhos ng ulan nang mahigit sa isang oras. Kasunod na nito ang malawakang baha. At ang baha ay pumaralisa sa buong Metro Manila hanggang sa alas-9-10 ng gabi.
Daan-daang libo katao ang na-stranded o walang masakyan. Libo-libong sasakyan ang nasiraan, naubusan ng gasolina, lumubog at natrapik sa baha.
Tumigil ang maraming negosyo at nags+ara ang mga eskwelahan. Hindi nakapasok sa trabaho ang maraming obrero, maging ang mga estudyante.
Sa lalawigan ng Bulacan, apat na estudyante ng Bulacan State University ang nalunod at dalawa ang nawawala pa nang biglang lumaki ang ilog na kanilang tinatawiran sa bayan ng San Miguel. Ganyan katindi ang tila isang oras lang na matinding ulan.
Pero alam ba ninyo, parekoy, ang naging mga kapuna-puna?
King-ina, walang makitang puwersa ng gobyerno na tumulong sa mga mamamayan.
Walang Metro Manila Development Authority. Wala ang mga traffic enforcer. Walang pulis, walang militar.
At lalong walang mga politiko na walang ginawa kundi utusan ang mga pulis at militar na buwagin ang mga nagmamartsa sa lansang na pumupuna sa kanila.
Naiwang mag-isa ang mga mamamayan na nakipaglaban sa ibaâ€™t ibang problema sa ulan at baha at kamatayan.
Ganyan kainutil ang ating gobyerno.
Maiingay at kumikilos lang ang mga hijo de puta kung usapin ng kanilang mga interes.
Naririyan ang pagkilos nila para retokihin ang Saligang Batas upang manatili sila sa pwesto hanggang sa walang hanggan.
Naririyan ang mga palihim na pork barrel na ikinakarga nila sa pambansang badyet na nagpakita ng kanilang korapsyon at pandarambong.
Tanong lang: bakit hindi nalulunod ang mga ito sa baha para mabago naman ang ating bayan? BURDADO/Jun Briones



