Running mom kumaripas sa CCP By Ramil Cruz October 27, 2016
Walang nakapalag sa running mom na si Cinderella Agana-Lorenzo na madaling umupo sa trono bilang reyna sa nangyari nu’ng Linggo na hagarang itinapat sa ika-25 taong pagdiriwang sa pagkakatatag ng Aliw Broadcasting Corp. noong Linggo sa CCP Complex.
Nasa ilalim ng Aliw Broadcasting ang DWIZ 882 AM at 97.9 AM at 97.9 FM Home Radio.
Walang lingon na tagumpay ang pinoste ng ina ng tatlong batang lalaki si Lorenzo, tubong Roxas City na sa Taguig na naninirahan, sa tampok na 10-kilometrong ruta ng DWIZ Takbo ng Todong Lakas sa bilis na 43 minutes, 45 seconds. Ang 3-in-1 footrace ay pinamahalaan ng mag-amang Severino at Christian David Alacar ng WithoutLimits.
Lampas sa 10 minuto si Lorenzo sa unahan ng bagitong si Lionesa Larenio na sumegunda sa 56:40 clocking, tersera si Delia Mejan (1:01:24). Nadagdagan ang kasiyahan sa awarding ceremonies nang magpa-raffle ng de-kalibreng gantimpala ang mga tagapagtaguyod ng patakbo.
1-2-3 sa men’s side sina Marlon Reyes (36:06), Med Rakala (37:59) at Ander Isa (40:55), first three sa side event na 5km male/female sina Jayson Gonzales/Jenny Escueta, Roel Suarez/Zea Dayanara at Alex Credo/Luz Agana.
Sa 2.5-km, nanguna sina Mathew Gonzales at Eve Abad, Drake Manalabe at Wendy Yana, at Exequel Gabriel Duquez at Reyn Letran.



