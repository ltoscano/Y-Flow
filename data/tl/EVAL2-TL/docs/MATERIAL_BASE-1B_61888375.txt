
Mga bilanggo sa N. Cotabato nakinabang sa medical- dental outreach

August 04, 2016

LUNGSOD NG KIDAPAWAN, North Cotabato, Ago. 4 (PIA)--- Nakinabang sa isinagawang medical-dental mission ng Integrated Provincial Health Office (IPHO) kamakailan ang abot sa 502 mga bilanggo ng North Cotabato District Jail (NCDJ).

Sa naturang bilang, 398 ang sumailalim sa free check-up habang 104 naman ang libreng nabunutan ng ngipin.

Maliban rito, napagkalooban din ng libreng mga gamot at bitamina ang mga preso.

Ayon kay Dr. Eva Rabaya, pinuno ng IPHO, ang aktibidad ay bahagi ng serye ng mga medical-dental outreach ng IPHO sa iba-ibang mga barangay sa lalawigan.

Katuwang ng IPHO sa pagsasagawa nito ang mga partner at volunteer mula sa Philippine Army, PNP at maging ang mga Barangay Health Worker. (SJDuerme-PIA12/JSta.
Cruz-NorthCot Media Center)



