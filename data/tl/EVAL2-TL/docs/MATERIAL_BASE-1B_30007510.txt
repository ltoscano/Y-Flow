Hindi garantiya kahit may imports By Elech Dawa October 1, 2016
Mag-uumpisa na ang paluan sa Shakey’s V-League Season 13 Reinforced Conference ngayon sa PhilSports Arena, pero hindi lahat ng walong teams ay may mga imports.
Ayon sa coaches ng teams na may reinforcements, hindi garantisado na papasok sila sa Final Four dahil naghanda nang todo ang iba. “Kahit may imports kami, hindi mo pa rin masasabi na papasok kami sa Final Four, kasi this is really a competitive team so regardless kung may import or walang import, we’re gonna fight,” wika ni Pocari Sweat coach Rommel Abella kahapon sa press conference sa ELJ Bldg. ng ABS-CBN.
Hinugot ng Open Conference champion Pocari Sweat sina Americans Andrea Kactsits at Breanna Mackie, kinuha ng Bali Pure sina Kaylee Manns at Katharine Morrell ng US. Reinforcement ng bagong team na Bureau of Customs sina Thais Kanjana Kuthaisong at Natthanicha.
All-Filipino ang Coast Guard, Air Force, Laoag, at collegiate teams UST at UP.
Para kay BoC coach Sherwin Meneses, hindi lamang sa laban ang mga teams na may import.
Ibabandera ng Transformers si dating Queen Eagle Alyssa Valdez.



