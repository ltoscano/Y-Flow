153rd kaarawan ni Bonifacio, ginunita sa Monumento By Cherk Balagtas December 1, 2016
Katulad ng ibang mga lungsod, nagsagawa rin ng wreath-laying ceremony ang mga kawani at opisyal ng Caloocan City government bilang paggunita sa ika-153rd kaarawan ni Gat Andres Bonifacio sa Monumento Circle, kahapon ng umaga.
Pinangunahan ni Mayor Oscar Malapitan, First District Rep. Along Malapitan at 2nd District Rep. Edgar Erice ang programa, dakong alas-siete kahapon ng umaga.
Bahagi ng programa ang recitation ng Pledge of Allegiance sa Philippine flag at sinundan ng pag-aalay ng bulaklak sa bantayog ni Bonifacio. Dahil tubong Caloocan ang bayani, dumalo rin sa pagdiriwang ang kanyang mga kaanak.
Ayon kay Malapitan, para sa taga-Caloocan, si Bonifacio ay simbolo ng katapangan at taong mapagmahal sa bayan.
Ipinanganak noong Nobyembre 30, 1863 si Bonifacio at siya ang nagtatag ng Kataastaasan Kagalanggalang Katipunan ng mga Anak ng Bayan (KKK) noong panahon ng Kastila.



