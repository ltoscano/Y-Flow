Pacquiao-Vargas, Donaire-Magdaleno weigh-in ngayon November 5, 2016
Nagharap sa huling pre-fight conference ang mga protagonist na sasabak sa Thomas and Mack Center bukas, Linggo (Manila time).
Ngayong araw naman ay muling magtatagpo ang landas nina eight-division world champion Manny Pacquiao (58-6-2, 38KOs) at WBO welterweight champion Jessie Vargas, gayundin ang main undercard support na sina WBO junior featherweight champion Nonito Donaire (37-3, 24KOs) at challenger Jessie Magdaleno (23-0, 17KOs) sa gaganaping official weigh-in para sa kani-kanilang sagupaan.
Pare-parehong nagpahayag ng kahandaan ang apat na boksingero, kung saan si Pacquiao ay maghahangad na maging unang boksingerong senador na kampeon sa boksing. Habang magtatangka naman si Vargas (27-1, 10KOs) na maging ikalawang Mehikanong makakapagpatulog sa Pambansang Kamao, na unang nagawa ni Juan Manuel Marquez.
“With my youth and strength, I believe I will be the second Mexican to knock him out,” kumpiyansang sambit ni Vargas.
“My goal is to give fans the kind of fight that they will cherish for a long time,” lahad naman ni Pacquiao, na tangka ring maging three-time WBO welterweight king.
Masasabak naman si four-division world champion Donaire sa undefeated na si Magdaleno na atat agawin sa kanya ang WBO belt.
“It’s gonna be a good fight,” lahad ni Donaire, na lalo umanong nae-excite sa laban dahil undefeated ang makakasagupa sa 12 rounds.



