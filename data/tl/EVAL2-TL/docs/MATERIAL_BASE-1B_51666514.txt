China pasok kay ‘Chrome’ By Andy Sevilla October 24, 2016 Sa mga matiyagang sumusubaybay sa bagong drama sa bansa na nakikipagkaibigan si Presidente Duterte sa China, isang ‘light story’ ang lumabas tungkol sa Chinese at American horsemen nung isang araw.
Bumili ng share ang China Horse Club para maging isa sa mga owners ng premyadong kabayong si California Chrome ilang araw bago ito tumakbo sa US Breeders’ Cup Championship sa Santa Anita Park.
Inihayag ito ni Frank Taylor ng Taylor Made Farm na kasosyo ng majority owner na si Perry Martin sa kabayo na 2014 Horse of the Year. Sinabi ni Taylor na halos 15-20 shareholders pa ang sumama sa kanilang bakasan kapag ipinasok na si California Chrome sa breeding shed pagkatapos ng makulay na career. “We’re just adding one partner at a time and our criteria is, we want good partners who have good mares who will really support the horse.”
Kasama rito ang China Horse Club na kasosyo rin ng WinStar Farm sa Breeders’ Cup Juvenile Turf contender na si Good Samaritan, at may interest din sa WinStar stallion na si Daredevil.
Me karerahan sa ilang bahagi ng China pero bawal doon ang tayaan kaya nauuso ang tayaan sa illegal bookies sa mga karera sa iba’t ibang panig ng mundo tulad ng Hong Kong, Singapore, Macau at Japan.
Heavy favorite si California Chrome sa Breeders’ Cup Classic sa Nov. 5 na $6-million ang nakatayang kabuuang papremyo.
Inaasahan din na ilalahok si California Chrome sa bagong stakes race na World Cup sa Enero na $20-million ang nakatayang premyo, tatalo sa Dubai World Cup na nagkaroon ng total prize na $10-million noong nakaraang Marso.



