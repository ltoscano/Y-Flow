Marian buntis na, nagpapaseksi pa

MARAMI kaming nababasang komento tungkol sa pagbubuntis ni Marian Rivera.
Karamihan ay pinupuri siya dahil kahit buntis na siya ay seksi pa rin. Walang pinagbago ang kanyang mukha, maganda pa rin. Sa lahat nga raw ng mga nagbuntis, isa si Marian sa hindi masyadong nagbago ang figure kahit limang buwang buntis na ito.
Gayunman, may mga nanay na nababahala sa pagtutok ng Kapuso star sa kanyang kaseksihan kahit tesbun na. Sana naman daw ay hindi nito napapabayaan ang baby niya sa loob ng tiyan sa mga vitamins para rito, maliban sa sarili din niyang iniinom na mga bitamina, dahil kung ang isip pa rin daw niya ay nakatuon lang sa figure niya na baka masira, aba’y mahirap ‘yan, baka lumabas daw na mahina at kulang sa nutrisyon ang kanyang first baby.
Ngayon lang maliit ang tiyan ni Marian dahil first time niyang magbuntis, pagdating ng anim o walong buwan ay baka bigla na lang lumaki ang tiyan nito.
Kaya easy lang kayo, mayaman siya kaya alam ng kanyang mga doktor ang ginagawa niya.
At pagdating naman sa kanyang career, napakasuwerte nitong misis ni Dingdong Dantes dahil nakaabang lang sa kanya ang GMA 7 para bigyan siya ng projet oras na pwede na siyang magtrabaho pagkatapos na manganak.

ALEX DE ROSSI AT JAY TARUC, MANGHUHULI NG TAHONG SA CAVITE
Mainit-init pa ang mga gulong mula sa pagkapanalo ng World Bronze Medal mula sa 2015 New York Festivals, hindi na mapipigilan pa ang pag-arangkada ng MOTORCYCLE DIARIES.
Mas maaksyong mga biyahe ang hatid ng travel magazine-documentary program kasama ang George Foster Peabody Awardee na si Jay Taruc bilang main host at rider.
Asahan ang mas siksik sa kapanapanabik na expeditions, road trips kasama ang celebrity riders, iba’t ibang jobs on wheels, motoring events at marami pang iba na nagpapakita kung paanong nagsasama-sama ang Pinoy riders.
Ito ang pinakabagong virtual hub ng motor bikers at enthusiasts. Habang lumalaki ang motorcycle community, narito ang Motorcycle Diaries para pagkunan ng impormasyon tungkol sa pagmomotor, mga biyahe, at maging mga kwento sa loob at labas ng kalsada.
Ngayong Huwebes, aangkas kay Jay ang award-winning Kapuso actress na si Alessandra De Rossi (Alex) papunta sa kanilang destinasyon: Cavite! Sa kauna-unahang pagkakataon sa kanyang buhay, mararanasan ni Alex ang thrill ng isang bike road trip mula Maynila hanggang Cavite at makikilala pa niya ang mga residente roon na ang ikinabubuhay ay ang pagtatahong.
Sina Alex at Jay, hindi lang sasamahang manghuli ng tahong ang mga Caviteño, makikikain din sila ng mga sariwang huli! Siyempre, tutuparin din ni Jay ang pangarap ni Alex na ma-witness ang sunset sa Cavite!
Mapapanood din sa episode ang “monkey bikes” o “pocket bikes” na sa unang tingin ay aakalaing pambata pero ito ay adult bikes na sadyang mas maliit kaysa sa ordinaryo. Samahan si Jay na kilalanin ang isang pocket bike restorer at alamin kung ano nga ba ang meron sa pocket bikes kung kaya’t nahuhumaling dito ang motorcycle enthusiasts.



