
DIKTADURYANG AQUINO, WASAK

PATAPOS na ang rehimen ni pangulong Benigno Aquino III pero hanggang ngayon ay malaki ang paniniwala niya na tagumpay ang kanyang administrasyon sa lahat ng larangan ng serbisyo sibil. Grrrrr.
Noong Araw ng Paggawa, Mayo 1, nagtago siya sa Laguna economic zone para humarap sa ilan lang na piling manggagawa na nakabihis ng tatak TESDA ang mga dumalo. Nagtataka lang tayo dahil mas marami pala ang matatandang trainees ng TESDA?
Sabi niya, kada taon ay mahigit isang libo ang iskolar niya at sa loob ng ilang taon ay nakapagbigay na daw siya ng trabaho sa mahigit dalawang libo na napagtapos ng kanyang mga ahensiya? Anak ng tungaw ka G. Aquino, apat na taon, â€˜yun lang ang naibigay mo, nagmamalaki ka pa! 100 milyon ang Pilipino!
Ito namang tuta niyang si DOLE chief Rosalinda Baldoz at mga tauhan, kulang daw kasi sa tamang kasanayan ang mga manggagawa natin kaya hindi makapasok ng trabaho. Alam ba ninyo ang mga katangahan na pinagsasasabi ninyo?
Kada araw ay humigit kumulang ang umaalis sa ating bansa na mga manggagawa para lang magkatrabaho. Sila ang gusto ng mga dayuhang employers dahil sa sapat na kakayahan at kaalaman sa wastong trabaho. Tanga lang kayo kung hindi ninyo alam iyan sa Department of Labor.
Lumalabas na mula ng maupo ang rehimeng Aquino ay masahol pa ang kanyang sistema sa diktaduryang Marcos noon. Kahit papaano may nakikita ang mamamayan na mga kongkretong proyekto. May korupsyon man, nandun ang mga naglalakihan na mga imprastraktura na hanggang ngayon ay napapakinabangan ng taumbayan.
Ngayon, maskarado ang martial law at diktadurya sa ilalim ni Aquino. Winasak niya ang sistema ng Hudikatura. Ang mga Hukom ay takot na magpasya batay sa pantay na batas sa takot na ma-impeach sila. Winasak din niya ang Lehislatura sa naglalabasang bintang ng maanomalyang pork barrel hindi lang gawa ni pork barrel scam queen Janet Lim-Napoles kundi ng maraming kaalyado nila. Pili lang ang winawasak ni Noynoy at kabarkada niya.
Ang ehekutibo ay nawasak una sa kahat. Walang galang niya na sinira ang Career Executive Service officers (CESO) sa mga ahensiya ng pamahalaan na inabot niya sa bintang na tauhan sila ni dating pangulong Gloria Macapagal-Arroyo.
Ang mga ipinalit ay pawang kulang na kulang kung hindi man walang alam na talaga.
Walang pumapalag sa kanya tanda ng lideratong diktadurya. Naigapos niya pati ang matitino na teknokrata ng bansa dahil sa kanyang mga banta na panghihiya sa kanila. Hayop na buhay, wasak talaga!



