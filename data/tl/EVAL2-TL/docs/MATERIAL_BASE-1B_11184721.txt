Jalalon sa Ginebra?
By @dbuzzketball October 22, 2016
Natapos din ang walong taon na matiyagang paghihintay ng maraming basketball fans.
Natumbok din ng Brgy. Ginebra San Miguel ang kampeonato ng PBA.
Pero, kinailangan ng isang miracle shot galing kay Justin Brownlee sa huling play ng Ginebra para makamtan nila ang korona. Masayang-masaya siyempre ang buong bataan ni Tim Cone dahil talaga nga namang naging napakahirap ng Final series nila ng Meralco dahil lumaban nang todo ang Bolts ni coach Norman Black. Halos walang mababago sa komposisyon ng team, ‘yan ang sabi ni coach Tim Cone.
Oo, kasama si Jayjay Helterbrand.
Sigurado akong hihimukin ni Coach Tim si Jayjay na ‘wag na munang mag-retiro gaya nang unang plano ni ‘The Furious’.
Para sa amin, puwede pa ng isang season si Jayjay base na rin sa inilaro niya sa katatapos na finals.
Kung meron mang pagbabago na gagawin si Coach Tim sa team, tiyak na hindi malaking pagbabago ‘yan.

Tiyak na madadagdagan na naman sila ng isang rookie galing sa draft.
At si Jiovanni Jalalon nga ba ang napupusuan ni coach Tim?
Kahit sinong rookie player, gugustuhing maglaro ngayon sa Ginebra, lalo na’t kaka-champion lang ng Kings.
***
Pagkatapos ng laro, sa EDSA Shangri-La Plaza nag-celebrate ang Bgry.

Ginebra.
Kasama ng mga players ang pamilya nila at naging very festive ang atmosphere.
May nakatakda rin silang isang victory party para sa mga fans at ‘yan ay gaganapin sa SMC office next week.



