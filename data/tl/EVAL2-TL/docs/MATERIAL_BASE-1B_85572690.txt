MGA BOLADAS NI PNOY AT MGA TUTA NIYA

BUMAGYO, si bagyong Mario, binaha ang buong Metro Manila at ilang lalawigan. Sa ingles, the officials of Don Benigno Aquino 3rd were caught flat-footed again!
Huli na nang magpulong sila sa NDRRMC, patapos na ang bagyo. At least, may dala silang kamera at tumawag ng piniling media para may dokumento sila na ipakikita sa pagdating ng boss nila.
Magdamag, maghapon ang bagyong si Mario. Halos isang milyong ulo ang biktima na dinala sa kani-kanilang evacuation centers. Naroon kaagad ang iba’t ibang rescue team mula sa private groups, gayundin ang mga umayuda at namigay ng pagkain, kumot at gamit sa mga bitkima ni Mario.
Patapos na ang bagyo, bakit ni isang anino mula sa DSWD ni Dinky i-Soliman ay hindi nagpakita? Sabi tuloy ng netizens, baka nanghihingi pa si Dinky ng foreign donation! Isa ang nag-comment, “para may mapalitan na naman sila ng magandang donasyon?”
Si MMDA tserman, pupungas-pungas pa nang ma-interview sa radyo at telebisyon. Halatang puyat o baka may hang-over pa.
Pilit nagsabi na nag-utos na raw siya ng puwersa na tutulong sa mga biktima ng baha. Lagpas tanghali na nang magsulputan ang kanyang mga tao sa kalsada.
Eto naman si DOTC cheap JUN pABAYA, nawawala rin. O baka kasama ni Don Noynoy sa biyahe, ‘di ko pinakialaman. Imadyin, pati ‘yung tren ng MRT ay tinubig o pinasok ng tubig!?! Ano na naman ang ikakatwiran ninyo? Kasalanan ng nagdaang administrasyon?
Sa pamamasyal ni PNOY sa Europe, ipinagyabang na naman niya ang magandang ekonomiya na nagawa ng kanyang administrasyon.
Lihim siyang pinagtatawanan ng kanyang mga kaharap na negosyante. Pasalamat nga siya at hindi siya binato ng itlog sa Belgium.
Maalala ninyo na pag-upo pa lang ni Aquino sa puwesto, kinansela niya lahat ang proyekto ng pirmado at nasimulan na ng kanyang titser noon sa Ateneo?
Ang Belgian Consortium noon ay ginagawa na ang paglilinis at muling pagpapalalim ng Laguna Lake pero itinigil ni Noynoy nang walang dahilan.
Idinemanda siya ng Belgian contractors sa International Court of Justice na hanggang ngayon ay dinirinig pa. Kapag nagkataon, tapon-pera na naman ang gobyerno kapag natalo siya sa kaso.
Bago mag-exit si bagyong Mario, nagpalabas ng boladas ang Malacañang. Kahit daw nasa ibang bansa ang boss nila, “on-hand” naman daw ito sa mga baha at delubyo.
Anak kayo ng….
Sige, boladas at yabang pa habang ang mga tuta ay enjoy sa kapabayan nila! BALETODO/ED VERZOLA



