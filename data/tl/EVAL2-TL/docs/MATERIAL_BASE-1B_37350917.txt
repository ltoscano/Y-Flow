Kim Chiu, takot maging kabit

MARAHIL ay napi-feel ni Kim Chiu na hindi siya ka-bracket (sa age) ng cast ng “Etiquette For Mistresses” kaya’t matagal muna nitong pinag-isipan kung tatanggapin ang role bilang “mistress”, sa pelikulang pagsasamahan nila ng mga veteran stars like Kris Aquino, Iza Calzado, Cheena Crab at Ms. Claudine Barretto.
Si Kim ang pinakabata among the actresses na bibida tungkol sa isang istoryang ang tinatalakay ay ang pagiging kabit?
Para makasiguro, ayon sa patpating aktres, pinag-isipan muna niyang mabuti at binasa ang script bago niya tinanggap ang project dahil natatakot siya sa magiging reaksyon sa kanya ng tao.
“Iba kasi ito sa comfort zone ko,” aniya sa preskon ng said movie na ipalalabas na sa SSeptember 30.
Kinausap din daw siya ni Kris at ipinaliwanag ang mga bagay-bagay tungkol sa pelikulang gagawin hanggang napapayag na rin siya to do the movie.
“Naisip ko, it’s time for me to mature, hindi na ako dapat pabebe na patawa, pa-jologs. Kailangan mo rin gumawa ng isang proyektong magsasabi na actress ako at woman na ako,” kanyang pahayag..
“So, sa movie na ‘to, yon ang nasabi ko, ‘ay, woman na pala ako,” natatawang sabi ni Kim.
Ginagampanan ni Kim ang role ng isang ilusyonadang probinsiyanang singer sa Etiquette for Mistresses. Habang nagsusyuting, mas hinangaan daw niya ang mga entertainers.
“Habang sinu-shoot namin ‘yung eksenang kumakanta ako sa lounge, tumaas ang respeto ko sa mga entertainer. Kasi parang ang hirap pala ng ginagawa nila. Kasi kung minsan, nabobosohan sila, hinahawakan sila, eh wala silang magawa kasi nagtatrabaho sila. So, sabi ko ‘oh, my God, ganito pala kahirap.’ Kasi may mga eksenang hinihipuan sila. Oh my God, ang hirap KUMITA ng pera! ‘Yung literal, ang hirap pala.
“So after nu’n, tumaas ang respeto ko sa mga entertainers and performers,” ani Kim.
Kinailangan din daw niyang mag-adjust sa acting — from teleserye to movie – at medyo nahirapan daw siya dito.
“Yong teleserye acting ko ayaw ni Direk,” tukoy niya’y si direk Chito Rono, ang may hawak ng film.
“Nagda-drama lang kasi ako sa soap opera, eh, paano ba ‘yung pelikulang drama? So medyo mahirap kasi may tamang paghinga, ganyan. So, at least natutunan ko kung paano ang movie drama,” pahayag ng teen actress. ADORE-ABLE!/ADOR SALUTA



