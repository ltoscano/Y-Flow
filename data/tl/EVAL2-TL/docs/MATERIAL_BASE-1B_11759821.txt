Model IP Family pararangalan sa South Cotabato

SSeptember 19, 2016

LUNGSOD NG KORONADAL, South Cotabato, Set. 19 (PIA) -- Pararangalan ng South Cotabato ang modelong katutubong pamilya sa pagdiriwang ng lalawigan ng Indigenous Peoples Day sa Oktubre 25.

Sa isang panayam, kinumpirma ng mga opisyal ng Provincial Population Office na nagsimula na noong Setyembre 15 ang assessment mga nominadong pamilya para sa Search for "Most Outstanding Indigenous Peoples (IP) Family in the Province of South Cotabato."

Ang Search for Most Outstanding IP Family, paliwanag ni Romulo Palomo ng PPO, ay naglalayong kilalanin ang kontibusyon ng natatanging pamilyang katutubo sa pagsulong sa kapakanan at pag-unland ng pamilya.

Layon din nitong makahikayat ng mas maraming pamilyang lumad na makilahok sa population development program sa kanilang kumunidad at sa buong lalawigan.

Tulad ng Search for Most Outstanding Family na 24 na taon nang ipinatutupad ng pamahalaang panlalalawigan ng South Cotabat,o ang evaluation ng mga nominado sa Search for Most Outstanding IP Family na nakabatay din sa sumusunod na criteria: kalidad ng relasyon ng mag-asawa; pag-uugali, kredibilidad, kakayahang pisikal at mental at edukasyon ng mga miyembro ng pamilya; kakayahan na pamahalaan ang ari-arian ng pamilya; pakikilahok sa pag-unlad ng kumunidad at kondisyon ng tahanan.

Ang tatanghaling Most Outstanding IP Family ay makakatanggap ng gantimpalang Php20,000, samantalang Php15,000 at Php10,00 naman sa nasa ikalawa at ikatlong puwesto. Ang mga hindi mananalong nominadong pamilya sa provincial level ay makakatanggap ng tig-Php5,000.

Ang pagkilala sa Most Outstanding IP Family ay pinakatampok sa selebrasyon ng Indigenous Peoples Day sa South Cotabato sa Oktubre 25.

(DEDoguiles-PIA 12)



