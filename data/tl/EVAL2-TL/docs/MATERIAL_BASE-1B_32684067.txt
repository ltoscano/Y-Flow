
Thursday, April 17, 2014

Islogan at Tema ng Kalbaryo ng Maralita 2014, Mga Larawan

Narito ang sentral na islogan at ang mga tema ng bawat istasyon ng Kalbaryo ng Maralita na may 14 na istasyon ng krus, na isinagawa ng KPML at ZOTO, mula sa Sto. Domingo Church (una at ikalawang istasyon), Holy Trinity Parish sa Balic-Balic, Sampaloc, Mla. (ikatlo, ikaapat at ikalimang istasyon), San Roque de Sampaloc Parish sa M. dela Fuente, Sampaloc, Mla. (ikaanim at ikapitong istasyon), Our Lady of Loreto Parish sa Bustillos St., Sampaloc, Mla.

(ikawalo, ikasiyam at ikasampung istasyon), at Mendiola Bridge (na ngayon ay Chino Roces Bridge) (ikalabing-isa, ikalabingdalawa, ikalabingtatlo, at ikalabing-apat na istasyon).

Ang mga lumahok sa Kalbaryo ng Maralita ay mga kasapi ng KPML at ZOTO mula sa mga eryang may banta ng demolisyon, at mula sa mga lugar ng relokasyon. May banta ng demolisyon ang mga nasa tabing ilog, estero at ilalim ng tulay, na prayoridad na tanggalin ng gobyerno at itapon sa mga lugar ng relokasyon. Ang mga nasa relokasyon naman ay nagbabalikan sa dati nilang lugar dahil sa gutom at kawalan ng maayos na serbisyo, walang trabaho, at pulos kagutuman ang kanilang nararanasan. isinasagawa ng KPML ang Kalbaryo ng Maralita taun-taon tuwing panahon ng kuwaresma. Ngayong 2014, sumuporta rin sa aktibidad na ito ng KPML at ZOTO ang Partido Lakas ng Masa (PLM).

(Ulat at mga litrato ni Greg Bituin Jr.)



