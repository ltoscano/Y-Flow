Triathlon, football at bowling sa PSA Forum
October 25, 2016
Tampok sa talakayan ngayon sa Philippine Sportswriters Association (PSA) Forum ang triathlon, football at bowling sa Shakey’s Malate.
Sina bagong Triathlon Association of the Philippines (TRAP) president Mon Marchan, national triathlon coach Ani de Leon-Brown at coach Rick Reyes ay magkukuwento hinggil sa direksiyon ng pederasyon sa ilalim ng bagong pamunuan, kasama na ang pagtalakay sa preparasyon para sa Youth Olympic Games.
Ang 2017 Balik Subic campaign ng TRAP ay pag-uusapan rin sa public sports program na maririnig ng live sa DZSR Sports Radio 918 at ipiprisinta ng San Miguel Corp., Accel, Shakey’s and the Philippine Amusement & Gaming Corp. Dadalo rin sa Forum ang Globe underprivileged kids at si 15-year old Patrick Nuqui, na youngest bowler na nagwagi sa SM Cup.
Si former Azkals stalwart Chieffy Caligdong ang kakatawan sa Globe football, kasama si Globe manager for citizenship Sheldin Magto at mga players na sina Jared Pena, Ryan Johansson, at Astrid Ignacio.
Magsisimula ang talakayan sa ganap na alas-10 ng umaga.



