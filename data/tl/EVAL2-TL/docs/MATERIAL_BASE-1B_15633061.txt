Assunta, na-stress sa grabeng pila ng movie By Jun Lalin December 5, 2016
NAMAMAYAGPAG pa rin sa mga sinehan ang pelikulang The Super Parental Guardians nina Vice Ganda at Coco Martin last weekend.
Aware kaya si Bb. Joyce Bernal na marami ang magugulat kapag nalaman na siya pala ang direktor ng pelikula?
Ibang-iba raw ‘yon sa mga pelikulang idinerehe ni Bb. Joyce. Hawig ang The Super Parental Guardians sa mga pelikula ng yumaong direktor na si Wenn V. Deramas na paboritong direktor ni Vice.
Ang sikreto raw ng sobrang lakas sa takilya ng The Super Parental Guardians ay dahil hindi ‘yon inilayo sa mga nakasanayan na ng moviegoers na mga pelikula ni Vice under the late director.
Waging-wagi ang Star Cinema sa pelikulang ‘yon.
Si Assunta de Rossi na kontrabida sa movie, ayaw pang manood kahit kinukulit ng mga kaibigan.
“Grabe kasi ang pila! Nakaka-stress!” sey ni Assunta, na nakisaya sa Xmas party ng Abante at Abante TONITE last Saturday sa Resorts World Manila.
“Sabi ko sa friends ko, mga 3rd week na kami manood ng Super Parental Guardians.“ By that time, maluwag na siguro.”
Nanood sina Randy Santiago at Edu Manzano sa first game ng UAAP Finals ng De La Salle University’s Green Archers at Ateneo de Manila University Blue Eagles noong Sabado sa MOA Arena.
Ang alam namin, parehong supporters ng DLSU sina Randy at Edu.
Habang nakaupo sa Patron section si Edu, si Randy ay nasa may courtside mismo.
Sa dami ng tao sa game 1 na pinagwagian ng Green Archers, hindi na namin nakita pa si Edu after the game.
Si Randy ay nakatsikahan namin dahil bumati siya sa amin nina Alvin at Susan Teng, ang parents ng tinaguriang Archer King na si Jeron Teng, na kasama naming nanood ng nasabing UAAP game.
Nakipagtsikahan sa amin si Randy at biniro pa namin siya ng, “The controversial!” dahil may issue ang panganay niyang anak kay Claudine Barretto na sinasabing nanakit kay Santino, ang anak ng aktres at ni Raymart Santiago.
Noon pa man, palagi na naming katsikahan ang singer/director, kaya marami kaming napagkuwentuhan.
Pero katulad ng palagi rin naming sinasabi kay Claudine kapag nagkakatsikahan kami, ayaw naming makisali kapag tungkol na sa away-pamilya ang issue.
Itinuro sa amin ni Randy ang bunso nilang kapatid na si Raymart na nanood din ng game.
Haharap bukas sa entertainment press ang Superstar na si Nora Aunor para sa presscon ng Metro Manila Film Festival 2016 movie niya na Kabisera.
Mukhang todo sa pagpo-promote ng pelikula ang producers ng Kabisera.
Ang Noranians ni Mama Guy ay naghahanda ng matinding suporta sa pelikula.
May grupo ng Noranians na manonood daw ng Kabisera sa iba’t ibang mga sinehan sa Disyembre 25, 26 at 27.
Dahil puro indie movies ang ipapalabas sa MMFF 2016, siguro ay walang dadanas ng FIRST DAY, LAST DAY sa walong official entries sa filmfest.



