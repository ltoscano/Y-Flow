
‘Emergency Power’ at bagong distrito sa Laguna December 11, 2014 Written by Paul M. Gutierrez Published in Opinion Read: 1456 BAGO ang lahat, binabati natin sa kanilang patuloy na matibay at “walang kupas” na pagsasama ang aking kumpare at kapwa National Press Club (NPC) director Leonel “Boying” Abasola at si Kumareng Susan sa pagdiriwang ng kanilang ika 21-taon ‘wedding anniversary’ noong nakaraang Martes, Disyembre 9. Mantakin mo ’yan, Pareng Eric Garafil at Pareng Junjun Burgos, wala talaga tayong masasabi dito kay Pareng Boying kundi...andulas mo talaga, pare, hindi ka matimbog, hahaha! Binabati na rin pala ni Pareng Boying ang kanyang butihing ina na si Mrs. Adelaida Abasola ng Iriga City at Buhi Camarines Sur sa pagdiriwang ng kanyang ika 84-kaarawan nooong Disyembre 5. Mabuhay po kayo! At bago pa tayo maghimay ng ilang isyu, paalala lang sa mga kasapi ng NPC na ngayong gabi, Disyembre 12, ang ating Christmas Party na gagawin sa Bulwagang Plaridel. Tara na, mga kasama!
* * * Kung ang kasalukuyang takbo ng pangyayari ang pagbabatayan, lumalabas na “matutuloy” na ang pagkakaroon ng bagong ‘congressional district’ sa Laguna, na walang iba kundi ang ‘lone congressional district of Biñan. Ikinasa na kasi sa Senado ang pagiging hiwalay na distrito ng siyudad ng Biñan at batay na rin sa committee report ni Sen. Ferdinand ‘Bonget’ Marcos Jr., chairman ng committee on local government, lahat ng “katangian para maging bukod na distrito ang siyudad ni Mayora Lenlen Alonte ay nalam!!pasan na nito. Sa batas kasi, kwalipikado na ang isang lugar na maging distrito ng Kongreso batay sa ‘minimum requirement’ na 250,000 bilang ng populasyon at ‘annual income’ na hindi bababa sa P1.3 bilyon. Ang pagiging malapit nito sa Metro Manila ay isa rin sa mga naging konsiderasyon ng ‘foreign and local investors’ kung kaya narito ang Honda Parts Manufacturing Corp., Toshiba Philippines, Hitachi Computer Products Asia, Gardenia Bakeries Philippines Inc., Nidec Corporation, Isuzu Philippines, Atlas-Copco, Ryonan Electric, Cirtek Electronics, Nissin Brake Kito Corporation at marami pang iba.

Batay na rin sa rekord ng COA, taas-noo na puwedeng ipagmalaki ni Mayora Lenlen, na Biñan City ang pinakamayamang munisipyo sa buong bansa kung saan mayroon itong annual income na P677 million at net income na P250 million noong 2007. At ngayong ganap na itong siyudad, tumaas pa ang kita ng Biñan sa P1.3 bilyon kada taon. Sa madaling salita, tama kaya ang desisyon ni Laguna first district Rep. Dan Fernandez na sa “kapitbahay” na Sta. Rosa City tumakbong alkalde at hindi sa Biñan? Just asking. EMERGENCY POWERS NI PNOY Sa kabila ng pag-apruba ng Kamara para sa ‘emergency power’ ng ating mahal na Pangulo upang solusyunan (daw) ang napipintong kakulangan sa suplay ng kuryente sa susunod na taon, mariin pa rin ang pagtutol dito ni Sen. Serge Osmeña, chairman ng Senate Committee on Energy at campaign manager ni PNoy noong 2010 elections. Ayon kasi kay Osmeña, hindi solusyon sa problema ang pagbigay ng emergency power kay PNoy, nyeh! May punto rin naman dito si Sen. Serge, mga kabayan. Sa ngayon kasi, may mga alternatibo pa tayong pagkukunan ng suplay ng kuryente na ayaw naman bigyan ng kaukulang pansin ng pamahalaan sa kadahilanang sila lang, siyempre, ang nakakaalam. Kumbaga, hindi pumapabor sa interes ng mga malalaking kapitalista na may interes sa industriya ng elektrisidad ang mga alternatibong solusyon at dahil si PNoy ang masugid na “tagapagtanggol” sa interes ng mga kauri niyang mayayaman at may impluwensiya, “nganga” ang mamamayan. Hindi umano kumbinsido si Sen. Chiz Escudero na kahit sa panaginip ay may balak mag-resign si suspended Chief PNP Alan La Madrid Purisima bilang pagbibigay-kahihiyan kay PNoy. Wika nga ni Sen. Chiz, kung talagang magbibitiw si DG Alan, “dapat noon pa,” nang masangkot siya sa mga sandamakmak na anomalya. Sabagay nga, ang gumagawa lang naman ng ganitong desisyon ay yung may tinatawag na “delicadeza,” hindi ba, mga kabayan?



