Vic at Pauleen, naudlot ang pagdalaw sa BETHLEHEM By Allan Diones November 27, 2016
FOR the first time in many years ay magkakaroon ng normal na Christmas si Vic Sotto this year dahil wala siyang pelikulang kasali sa MMFF 2016.
Nalaglag kasi sa Magic 8 entries ang Enteng Kabisote 10 and the Abangers kaya medyo chill ang darating na Pasko ni Bossing.
“It will be a more comfortable Christmas for me. Wala naman kaming planong umalis dahil nakagawian ko na ‘yung ‘pag Christmas, I spend it here in Manila, sa Philippines. “Hindi ako umaalis. The best pa rin ang Christmas sa Pilipinas eh, with the family.
“‘Yun ang importante sa akin eh, kasama ko ‘yung mga anak ko, mga apo, mga kapatid,” bulalas ni Bossing.
Isa pa ay araw-araw raw silang nagbabakasyon ng misis niyang si Pauleen Luna-Sotto, kaya sa bahay lang sila this Christmas.
Anong feeling na ito ‘yung unang Pasko after so many years na meron na siyang katuwang sa buhay?
“Nakakatuwa,” patawang hirit ng comedian-TV host.
“Tuwang-tuwa ako. Nakakatuwa dahil sabi ko nga, it’s more comfortable dahil meron ka nang partner sa buhay.
“Mas siya na ‘yung mag-aasikaso ng mga ireregalo sa mga kamag-anak, sa mga bata. Masarap.”
Ayon kay Bossing, gusto sana nilang magpunta ng Bethlehem at isasama niya ang bunso niyang anak na si Paulina, tapos ay iiwan niya ito sa gitna ng Gaza Strip.
Kidding aside, totoong napag-isipan nila to hear mass sa Church of Nativity sa Bethlehem, kaya lang ay malayo ang Israel at if ever ay mabibitin sila.
Sa January 1, 2017 kasi ay nakatakdang magpakasal si Paulina. So, baka next time na lang sila mag-Bethlehem.
Proud si Bossing sa golfer at painter na si Paulina.
Kaka-open lang ng 2nd painting exhibit ni Paulina at bago pa nagsimula ang exhibit ay nabenta na ang kalahati ng paintings nito.
Proud siya kay Paulina tulad ng pagka-proud niya sa iba pa niyang mga anak na sina Danica, Oyo at Vico Sotto.
Nilinaw ni Bossing Vic na wala siyang sama ng loob sa 2016 MMFF committee sa pagkakaligwak sa Enteng Kabisote 10.
Kung may sama ng loob man siya, hindi ‘yon para sa kanya kundi para sa mga bata dahil panahon pa nina FPJ ay hindi na nawawalan ng pelikulang pambata ‘pag MMFF.
Ganu’n pa man, masaya na rin siya na medyo mapapaaga ang Pasko ng mga bata, na puwedeng maging blessing in disguise pa sa pelikula niya dahil mas magiging mahaba ang showing nito.
‘Pag binuwenas ay baka umabot din sila ng Pasko sa mga sinehan.
Anong feeling niya na sabay na naman ang showing ng pelikula nila ni Vice Ganda?
“That’s okay. Sabi ko nga, malungkot naman ‘yung nagpa-Pasko kang mag-isa. Mas maganda ‘yung may kasama.
“Si Vice at si Coco (Martin), malulungkot ‘yon ‘pag wala ako. Okey ‘yon. The theaters that we have now, kaya nga nilang i-accommodate ‘yung walong pelikula, eh. Dalawa pa?
“And the chances of being a box office hit is very possible for two hanggang tatlo na pelikula. So, walang problema du’n.”
Ani Bossing, hindi intentional na sabayan ang playdate ng Vice-Coco movie.
Desisyon ‘yon ng producers at nagkapareho sila ng pananaw na magandang magbukas sila sa November 30.
Malaking bagay ‘yung holiday ang araw na ‘yon (Bonifacio Day), tapos ay suweldo pa. At ‘yung iba ay meron nang natanggap na Christmas bonus o 13th month pay.
Sey pa ni Bossing, puwedeng lumagare o puwedeng tuhugin ang dalawang pelikula sa Nov. 30 and it will be a big day for the whole family.



