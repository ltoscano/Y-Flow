
Mojack Perez, may show sa Batangas City sa July 25

Posted by: Nonie Nicasio
on July 22, 2015
in Showbiz

KALIWA’T KANAN na naman ang mga show ni Mojack Perez ngayon. Last July 17 ay nakasama ni Mojack ang Siakol at Parokya Ni Edgar sa South Cotabato Gym. Si Gloc 9 naman ay nakasama niya sa General Santos City noong July 19.
“Sobrang happy po ako na nakakasama ko na ang mga ini-idolo ko sa industriya ng musika. Hindi lang sila magagaling, mababait pa sila at walang ere,” saad ng talented na singer/comedian.
Sa July 25 naman, Saturday, nasa Batangas City si Mojack kasama ang cast ng Brigada News FM. “Yes po may show ako sa July 25, sa Batangas City kasama ang cast ng Brigada News FM. As of now, wala pa pong confirm kung sinong artists ang makakasama ko rito, kasi magzu-zumba lang po sila before ako mag-perform. Pero ba-lak po nilang kunin si Joshua Zamora. “Malaking pasasalamat po kay Gov. Vilma Santos at sa mga Batangueños, dahil inilagay nila kami sa number one radio station sa buong Batangas,” masayang saadni Mojack.
Tinatapos na ni Mojack ang album niyang Ikembot Mo in collaboration sa rapper/composer na si Blanktape. Nagbalik din si Mojack sa dati niyang ginagawa, ang mag-compose ng jingles para sa mga politician.
Napapakinggan din si Mojack sa Brigada News FM 104.7 every Sunday, from 4 to 7 pm sa programang Magpa-MP, kasama ang impersonator na si Manny Paksiw.
ALAM MO NA! – Nonie V. Nicasio



