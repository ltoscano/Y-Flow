Aiko, malaki ang ipinayat
Anak ni Ruby, artistahin By Jun Lalin October 16, 2016
NAKITA namin si Aiko Melendez at ang panganay nila ni Jomari Yllana na si Andre sa Promenade Mall sa Greenhills, San Juan noong Huwebes nang gabi.
Bonding-bonding ang mag-ina.
Kasama nila ang bunsong kapatid na babae ni Aiko sa inang si Mommy Elsie. Ang sweet nina Aiko at Andre.
Ipinakilala sa amin ni Aiko ang kanyang anak at sobrang laki na nito. Puwedeng-puwedeng mag-artista na si Andre.
Anyway, pinansin namin ang pagpayat ni Aiko.
Malaki na ang ibinawas ng kanyang timbang at obvious na lumiit na siya kumpara noong huli namin siyang nakita.
Isa si Aiko sa mga artistang may ‘balik-alindog’ program.
Bukod sa pagda-diet, ang sipag ni Aiko na mag-exercise.
Madalas mag-post si Aiko ng kanyang pag-e-exercise sa social media.
Bago namin nakita si Aiko, nakatsikahan din namin sa Promenade Mall ang comedienne/TV host na si Ruby Rodriguez.
Sa mga kapatid niya sa Los Angeles, California magki-Christmas si Ruby at ang kanyang pamilya.
Kasama ni Ruby ang anak niyang lalaki na guwapo rin at puwedeng mag-artista.
Nakita namin si Berwin Meiley sa NCAA basketball game ng San Beda Red Cubs noong Biyernes nang hapon sa MOA Arena.
Kasama ni Berwin ang anak niya na nag-aaral sa San Beda Taytay.
Marami ang hanga kay Berwin dahil ang laki na ng ipinayat niya.
Nagma-marathon si Berwin at nag-o-organize siya ng marathon events.
Sa Biyernes ang dating ni Martin Nievera sa bansa mula sa Los Angeles, California.
Magho-host at kakanta sa Star Magic Ball sa Sabado si Martin, kaya uuwi siya ng bansa.
Lunes (Oktubre 24) ang alis uli ni Martin pabalik ng L.A. dahil may concert sila ni Lani Misalucha sa Pechanga Casino sa Oktubre 29 at 30.



