Sports kontra droga sa Tondo ikinakasa ni Erap, PSC By Ramil Cruz August 18, 2016
Nakipagkasundo ang Philippine Sports Commission (PSC) kay dating Presidente at ngayo’y Manila Mayor Joseph Estrada para sa isang proyekto na mai-promote ang sports at mailayo ang mga kabataan sa droga.
“We had a wonderful meeting with former President Joseph Estrada and he wants us to plan a sports project for the youth of Tondo,” ni PSC chairman Butch Ramirez. “He (Estrada) is really bent and very serious on promoting sports to the youth para maiiwas ang mga bata sa droga.”
Iminungkahi ni Erap ang pagsasagawa ng malawakang programa sa sports sa Maynila na aniya’y magiging anti-drug campaign sa mga Batang Tondo. “Sports is for human development of everybody and one of the effective ways of shying away the youth from the menace of drugs and other vices,” hirit ni Ramirez.
Isa lamang ito sa programa na balak ni Ramirez na maibahagi sa lahat ng Local Government Units sa bansa.
“We want to partner with the Department of Interior and Local Government and all the LGUs under the agency for the nationwide implementation of a genuine grassroots sports development program, where our kids and youth will have the chance to equally participate,” panapos ni Ramirez.
Nagparamdam ang San Juan City bilang unang LGU sa anti-drug program nang mahigit 400 aminadong drug dependents ang sumali sa zumba ng PSC Laro’t Saya sa Parke, PLAY ‘N LEARN sa Pinaglabanan Shrine.



