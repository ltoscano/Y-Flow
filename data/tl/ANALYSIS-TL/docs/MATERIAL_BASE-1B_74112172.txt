
164 kabataan sa Bulacan, mabibigyan ng summer job

March 08, 2016 Vinson F. Concepcion

LUNGSOD NG MALOLOS, Marso 8 (PIA) -- May 164 kabataan sa Bulacan ang magtatrabaho para sa pamahalaang panlalawigan ngayong summer sa ilalim ng Special Program for the Employment of Students o SPES na isinasagawa sa tulong ng Department of Labor and Employment o DOLE. Ayon kay Gobernador Wilhelmino Sy-Alvarado, layunin ng SPES na tulungan ang mga nangangailangan at karapat-dapat na mga kabataang Bulakenyo na matustusan ang kanilang pag-aaral sa pamamagitan ng dagdag kita tuwing bakasyon. Ang mga benipisyaryo ng SPES ay tatanggap ng suweldo kung saan 60 porsyento ay magmumula sa tanggapang kanilang pinaglilingkuran habang ang 40 porsyento naman ay magmumula sa DOLE.

Ang SPES ay itinataguyod ng Provincial Youth, Sports, Employment and Development Office-Provincial Public Employment Service Office. (CLJD/VFC-PIA 3)



