
KASINUNGALINGAN NA NAMAN BA, PNOY?

ANG TAONG SINUNGALING AY KAPATID NG MAGNANAKAW!
Isang kasabihan na paulit-ulit at totoo.
Sa pagdalo ni Benigno Simeon Aquino 3 (BSA3) sa nagdaang Foreign Correspondents Association of the Philippines (FOCAP) na inilabas sa Peoples’ Television at inere sa iba’t ibang himpilan ng radyo, buong tikas na ipinagyabang niya ang nagawa ng kanyang administras-yon. Pinakamakulay raw ang pakikibaka ng kanyang rehimen sa korapsyon(?).
Tinanong siya ng mga Filipino at foreign journalist tungkol sa isyu ng korapsyon at ang kaso ng Luneta siege, tatlong taon na ang nakararaan. Unahin natin ang naging usa-pan nina Noynoy at opisyal ng China na si China Premier Li Kequiang.
Sagot ni PNoy sa kung pinag-usapan ba nila ng lider ng China ang tungkol sa nangyari sa Luneta noong dumalo sila sa Southeast Asia Economic Leaders’ Forum na ginawa sa Brunei, HINDI RAW.
Anak ng pitumpu’t pitong-puting-tupa naman. Hayan, nagalit ang Chinese leaders at sinabihan siya (Noynoy) na ubod ng sinungaling! Mismong si China Foreign Ministry spokesman Hua Chunying ang nagpatotoo na nag-usap sina Aquino at Kequiang tungkol sa paglutas sa Hong Kong issue. Ano ba ito BSA3?
Ukol naman sa isyu ng pagbaka sa korapsyon, ipinagyabang ni Noynoy na unti-unti raw ay nakikita na ang liwanag para mawala nang lubusan ang korapsyon sa bansa. Makakasuhan, mako-convict at makukulong ang mga umubos daw sa kaban ng bayan –noong panahon ni GLORIA MACAPAGAL-ARROYO.
Sa FOCAP niya rin ginawa ang kasinungalingang ito. Nang ibulgar ni Senador Jinggoy Estrada ang pabuya na P50 milyon sa bawat senador na bumoto para ma-impeach si dating Supreme Court Chief Justice Renato Corona, una ay “deny-to-death” ang mga kapwa senador, pati na ang 188 kongresistang buwaya.
Hindi totoo, sabi ni BSA3. Pero lumabas ang lahat matapos magsalita si Budget Secretary Butch Abad na bahagi lang daw iyon ng Priority De-velopment Acceleration Fund (PDAF) sa tulong ng Disbursement Allocation Fund (DAP). Alam ng bayan ang ukol sa PDAF o pork barrel pero ang DAP, ano ‘yun?
Habang ipinagtatanggol nina Drilon, Abad at PNoy (DAP) na maayos at ligal daw ang bagong “gatasan” ng Malacañang, nanguna sa pagpalag dito sina constitutionalist Joaquin Bernas, Prof. Benjamin Diokno, Prof. Leonor Briones, lalo na sina ex-Senador Joker Arroyo at Ping Lacson na nagsitanggap din daw ng pork barrel mula sa DAP. Natural na magalit sina Joker at Ping dahil alam ng lahat na hindi sila kailanman kumuha ng kanilang pork barrel sapul pa nang maging senador sila!
Tapos, buo raw ang P130 bilyong Malampaya Fund sa ilalim ng rehimeng Aquino. Hayun, mismong ang National Treasurer ang nagsabi na said na, ubos na, wa na, nada, ang pondo rito. Saan ninyo dinala ang pondo? Puro na lang ba kasinungalingan, PNoy?



