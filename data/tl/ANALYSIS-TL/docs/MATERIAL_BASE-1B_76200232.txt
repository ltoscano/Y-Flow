Ramirez guest sa PSA June 28, 2016
Matapos ang mahabang panahon, muling magi-guest si incoming Philippine Sports Commission (PSC) chairman William “Butch” Ramirez sa lingguhang Philippine Sportswriters Association (PSA) Forum ngayong umaga sa Shakey’s Malate.
Ang Davao-based sports executive ay inaasahang ilalahad ang kanyang mga plano at programa sa masasabing ikalawang termino niya sa government sports agency.
Tinanggap ni Ramirez ang alok ni President-elect Rodrigo Duterte noong nakaraang linggo na muling hawakan ang PSC, kung saan minsan na rin siyang naging chairman (2005-2009). Ang 10:30 a.m. session ay mapapakinggan sa DZSR Sports Radio 918 at ipiprisinta ng San Miguel Corp., Accel, Shakey’s at Philippine Amusement and Gaming Corp.



