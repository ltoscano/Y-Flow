ANSABEEEH???: Alfred, excited nang umeksena sa Encantadia! By Rose Garcia October 23, 2016
Aminado ang Congressman ng District V ng Quezon City na si Alfred Vargas na kahit sa tatlong termino niya ay ginawa niyang prayoridad talaga ang public service at very evident naman ito sa kanyang distrito at mga constituents, nami-miss pa rin niya ang showbiz.
Lalo na ang pag-arte which is his passion talaga. Kaya plano ni Alfred na kada-taon, makagawa siya kahit isang movie at isang TV project.
Sa 2017, ang Cinemalaya entry niya ay ang Ang Guro Na Hindi Marunong Magbasa ang gagawin niya which will be directed by Perry Escaño. Natuwa rin si Alfred nang tawagan daw siya ni Direk Mark at may posibilidad na mag-guest din siya sa Encantadia.
Bukas, October 24 ay ang 37th birthday ni Alfred at instead na magpa-party ng malakihan, week-long celebration daw ang mangyayari kunsaan, iba’t ibang outreach and activities ang gagawin niya para mas maraming matulungan.
May temang Halloween special na ang Home Sweetie Home na napanood kagabi. Buong akala ni John Lloyd Cruz (Romeo) ay isang parking boy ang nakita niya sa parking, only to find out na isa pala itong zombie!
Part 1 pa lang ng HSH episode kagabi at sa susunod na Sabado ang ika-2nd episode. Special guests sina Ellen Adarna, Sam Pinto, Queenie Rehman at Leo Priscilla. Teka, Kapamilya na ba si Sam?
Tuloy-tuloy lang ang pagtutok sa mga comedy shows ng Kapamilya network tulad ngayong Linggo na sisimulan ng Banana Sundae sa hapon at ang Goin’ Bulilit sa gabi.



