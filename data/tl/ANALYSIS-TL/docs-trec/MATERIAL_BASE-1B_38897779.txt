<DOC>
<DOCNO> MATERIAL_BASE-1B_38897779 </DOCNO>
<TEXT>
5 kooperatiba ng mga magsasaka nabiyayaan ng post-harvest facilities

May 18, 2016

COTABATO CITY, May 18 (PIA) -- Limang lupon ng mga magsasaka sa Maguindanao at Lanao del Sur ang nabibiyayaan ng bagong post-harvest facility mula sa Department of Agiculture. Sa seremonya sa DA Grounds sa ORG Compound sa Cotabato City ngayon, Mayo 18, ibinigay ng DA-ARMM sa pangunguna ni Regional Agriculture Secretary Alexander Alonto, Jr. ang mga makinarya sa mga benepisyaryong kooperatiba kasabay ng pagdiriwang ng Farmers’ and Fisherfolk’s Month. Sa Maguindanao, kabilang sa mga nabibiyayaan ang Talaposo Farmers Marketing Cooperative sa Barangay Muslim, Guindulungan; Solo Parents Association sa Brgy. Sampao sa Rajah Buayan at Sitio Pedzenggian Farmers Association sa Brgy. Tabungaw in Rajah Buayan.

Samantala, sa Kapatagan Farmers Producers Cooperative at Mabakap Farmers Producers Cooperative sa Kapatagan, Lanao del Sur ay parehong tumanggap ng cassava granulator. Sa ulat ng Regional Agriculture and Fishery Information Division nagkakahalaga ang mga makinarya ng Php 1.2 milyon na pinondohan mula sa 2015 Agri-Pinoy Corn Program Funds. (DEDoguiles-PIA 12)



</TEXT>
</DOC>
