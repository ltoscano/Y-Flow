<DOC>
<DOCNO> MATERIAL_BASE-1B_53124462 </DOCNO>
<TEXT>

Nueva Vizcaya power coop, handa na sa elections

May 06, 2016 Ben Moses Ebreo

BAYOMBONG, Nueva Vizcaya, May 5(PIA) – Handang-handa na ang mga kawani ng Nueva Vizcaya Electric Cooperative (NUVELCO) dito upang magbigay ng tama at tuloy-tuloy na daloy ng kuryente sa darating na election sa lunes. Ani Engineer Narciso Salunat, NUVELCO manager, walang magaganap na power interruption simula Mayo 6 hanggang isang lingo pagkatapos ng halalan upang magkaroon ng tuloy-tuloy na daloy ng elektrisidad na kailangan sa transmission ng mga election results. “Isinagawa na namin ang mga power interruptions upang hindi maantala ang daloy ng halalan at upang maihanda ang aming mga pasilidad para sa darating na halalan sa lunes,” pahayag ni Salunat. Ayon pa sa NUVELCO manager, nasa stable na level ang kuryenteng dumadaloy sa lalawigan at hindi ito nanganganib na bababa at magkukulang sa darating na mga araw. Ayon pa kay Salunat, naikalat na rin nila ang kanilang mga technicians sa mga iba’t-ibang lugar upang magbigay ng tulong at serbisyo kung sakaling magkaroon ng problema sa mga linya ng NUVELCO kasama ang mga poste at pasilidad nito. “Maganda ang performance natin hinggil sa pagbabayad ng kuryente sa National Grid Corporation of the Philippines (NGCP) kung kaya’t pwede tayon humingi ng karagdagang kuryente sa oras na bababa ang daloy ng kuryente sa lalawigan,” dagdag ni Salunat. (ALM/BME/PIA-2 Nueva Vizcaya)



</TEXT>
</DOC>
