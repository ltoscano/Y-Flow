<DOC>
<DOCNO> MATERIAL_BASE-1B_31985663 </DOCNO>
<TEXT>
Davao inaatake ng dengue mosquitoes By Al Jacinto, Malou Cablinda August 3, 2016 ZAMBOANGA CITY –– Alarmado na umano si Davao City Mayor Sarah Duterte-Carpio sa taas ng bilang ng dengue cases doon matapos na pumalo ito sa mahigit 4,000 kaso mula pa nitong Enero.
Umabot na rin sa 25 ang nasawi kaya pinupukpok nito ng husto ang City Health Office (CHO) na gawan ng paraan na mapigil ang pagtaas ng kaso ng dengue sa Davao. Nagbabala pa umano kahapon ang alkalde na hindi nito ilalabas ang Christmas bonus ng ilang mga empleyado ng CHO kung magpapatuloy ang paglobo ng bilang ng kaso ng dengue.
Nakatuon ang atensyon ni Carpio sa Tropical Diseases Unit ng CHO na siyang may responsibilidad sa pagkokontrol ng dengue. Nauna rito’y nagbabala ito na sisibakin sa puwesto ang ilang empleyado ng CHO kung wala silang magagawa sa pagkalat ng dengue sa mga iba’t ibang barangay.



</TEXT>
</DOC>
