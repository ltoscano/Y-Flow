<DOC>
<DOCNO> MATERIAL_BASE-1B_62017590 </DOCNO>
<TEXT>
Mark H., sa 2018 na pakakasalan si Winwyn!
By Jojo Gabinete June 16, 2016 Nagsalita nang tapos si Mark Herras sa presscon ng Sa Piling Ni Nanay na si Winwyn Marquez na ang huling babae sa buhay niya at dalawang taon mula ngayon, plano ng lead actor ng bagong afternoon drama series ng GMA 7 na pakasalan ang kanyang girlfriend.
Ayon kay Mark, si Winwyn ang sagot ng Diyos sa kanyang mga dasal.
“Actually, yes. Ipinagdasal ko siya. Sabi ko, I want a partner na hindi na kailangan na dumating ang panahon na maghahanap ako ng panibago. I want a partner na panghabambuhay na kasi I’m not getting any younger. I’m turning 30 years-old. I want a family na talagang legit na talagang mag-iipon ako for them. Magkakaroon ako ng business with the love of my life. “Everytime I pray kay Lord, nagpapatulong ako sa Kanya, sa Daddy ko, sa lola ko and now, sa Mommy ko. Kahit papaano, I have 3 guardian angels sa itaas. Talagang humihingi ako ng tulong sa kanila.
“Pinag-uusapan namin ni Winwyn na we want to get married after 2 years. I’m very happy, I’m very thankful na everything’s going well with my career, with my lovelife.

Nagpapasalamat talaga ako na after all these years, there’s someone na talagang nakahanda for you and I’m hoping na magawa ko lahat for Win.

Gagawin ko lahat for her para hindi siya ma-disappoint.
“Siya na talaga ang gusto ko na maging nanay ng anak ko in the future,” ang punumpuno ng pag-asa at pagmamahal na kuwento ni Mark tungkol sa kanyang bagong inspirasyon.
Nagpapasalamat din si Mark sa GMA 7 dahil sa magagandang projects na ibinigay sa kanya, ang Sa Piling Ni Nanay na mag-uumpisa sa June 27 at ang sitcom na Conan My Beautician na mapapanood tuwing Linggo nang hapon, simula sa June 26.
“I’m so thankful naniniwala pa rin sa akin ang GMA 7 after all these years. Siguro, nakita naman nila na maayos ako na magtrabaho.
“Hindi talaga ako sumuko, hindi lang ako nag-expect. Minsan kasi, mas nabibigyan ka ng chance na mailabas mo talaga ‘yung acting skills sa different roles. Ako, before, sino ba ang mag-aakala na magiging maganda ang resulta ng una kong (guesting) sa Karelasyon na bad ‘yung role ko.
“Masarap din ‘yung makapag-try ng iba’t-ibang klaseng roles. Hindi lang ‘yung palagi kang mayaman, boyfriend ka ni ganito or mahirap ka, ayaw sa’yo ni magulang ni ganito,” ang opinyon ni Mark tungkol sa pagbalik niya sa leading man status sa mga programa ng Kapuso Network.



</TEXT>
</DOC>
