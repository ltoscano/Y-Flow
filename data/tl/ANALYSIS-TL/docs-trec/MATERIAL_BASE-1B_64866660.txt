<DOC>
<DOCNO> MATERIAL_BASE-1B_64866660 </DOCNO>
<TEXT>

PNP Romblon, tinatanggap pa ang aplikasyon ng mga nais maging pulis

February 28, 2016 Dinnes M. Manzo

ROMBLON, Romblon, Peb 28 (PIA) --- Patuloy na tumanggap ng mga aplikasyon ang PNP-Romblon para sa mga nagnanais maging pulis. Ang pamunuan ng Romblon Police Provincial Office (RPPO) ay nagre-recruit ng mga tauhang papasok sa serbisyo bilang Police Officer. Ang mga kwalipikadong aplikante na nagnanais maging pulis ay kinakailangang magsumite ng mga sumusunod na rekisitos. Kailangan pumasa ang isang aplikante sa psychiatric at psychological, drug at physical test sa kahit alinmang PNP-Napolcom accredited hospital, college graduate, walang masamang record o kaso sa pulisya, military at ibang sangay ng gobyerno. Ang aplikante ay dapat nagkaka-edad ng mula 20-30 anyos. Magsadya lamang ng personal sa Admin Division ng police provincial office na matatagpuan sa Bgy. Capaclan, Romblon, Romblon at hanapin si PO2 Mark Karry Madeja. Kasabay rin nitong isasagawa ang pagsusulit para sa mga ibig umangat ang ranggo sa pagiging alagad ng batas. Magdala rin ng halagang P400 na pambayad sa mga kukuha ng PNP Entrance at Police Officer Exams, P450 para sa Senior Police Officer Exam, P500 para sa Police Inspector Exam at P600 naman para sa Police Superintendent Exam. Ang pagsusulit ay gaganapin sa Odiongan National High School sa Abril 24, 2016.(DM/PIA-IVB/Romblon)



</TEXT>
</DOC>
