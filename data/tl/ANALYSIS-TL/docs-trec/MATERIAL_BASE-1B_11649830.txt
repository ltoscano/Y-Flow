<DOC>
<DOCNO> MATERIAL_BASE-1B_11649830 </DOCNO>
<TEXT>
Pag-ibig at iba pang sakuna

Berso 7
Huwag mong paniwalaan ang lahat
ng lumalabas sa aking bibig.
Dahil sa mga gabing tulad nito,
nangangapa ang kaba
At nagdadalawang-isip ang dila
sa kahahagilap ng mga salitang
Ipahahapon sa iyong tenga.
Ang halakhak ay maaaring bulong,
At ang katahimikan ay maaaring
nag-aalumpihit na sigaw.
Maaari ring naninimbang ang mga salita:
Kung paano ka sasagot,
Kung paano ka magpapailandang
Ng magkakarugtong na mga titik
Ng kawalang-katiyakan,
Laluna’t ang gabi’y singlalim
ng pag-aalinlangan.
Iisa lamang ang aking titiyakin
Sa iyo at sa iyong mga kaibigan,
Na kung papalisin mo ang kamay mong nakaharang,
Baka may naghihintay na palad
Na nagkukubli’t nahihiyang bumitaw,
Nagbabakasakaling ang iyong pagkakuyom
Ay bubukadkad na parang tapat na hiling,
At nangangarap ng makakahawak.

-Mykel Andrada

Balarila ng Sakuna
—metaporang hindi umaangkop, maling
salin ng dalawang magkaibang wika, pinakahuling
pantig ng mga bersong pilit itinutugma, lumang
tulang burado na ng panahon, kailanma’y
‘di na mababasa. Sinubukan kong pagkasyahin
ang iyong diwa sa dulo ng pangungusap,
sa makitid na espasyong katuglong ng tuldok,
sa nag-aalinlangang kurba ng tandang
pananong, sa kasumpa-sumpang linya
ng tandang panamdam. Iniluklok ko ang mga
sintunadong titik ng ‘yong pangalan
sa aking pamagat, pinalamutian
ng mga pang-uri’t pang-abay, sinulyapan
ang mga aninong may sariling uniberso
ng balarilang nag-uugnay sa ating
dalawang ‘di-makapag-iisang sugnay,
tulang binura ng panahon, huling pantig
ng mga bersong ‘di nagtutugma, maling
salin ng mga magkakaibang wika, metaporang

hindi umaangkop: ikaw.

–Julian Inah Anunciacion

Refugee
Mahirap matagpuan ang sarili
sa gitna ng dilim ng gubat.

Paano nga ba natin nagagawang iwan
ang lahat para lamang makaligtas?

Kani-kanina lamang ay hinahabol ako
ng mga kahol ng aso at mata ng flashlight.

Bago iyon, ay mabilis kong binagtas
nang walang lingon-lingon ang tulay

na naghihiwalay sa magkalaban nating bayan,
nilag!!pasan ang mga naligaw na tolda sa daan,

ang mga nag-iinumang tambay sa tindahan,
ang mahihimbing na paghilik ng hatinggabi

at mahihinang himig ng dayuhang awit
bitbit ng usok mula sa siga ng madaling-

araw na pagwawalis ng matatanda.
At ngayon, narito ako sa harap ng pinto

ng iyong Lungsod upang magpakupkop.
Tinalikuran ko na ang aking anino,

itinakwil ang luma kong apelyido,
ikinondena ang sinasambang

mga sinaunang anito, tumiwalag
sa pinanampalatayaang liwanag,

kasama ng alaala ng mga dating lihim,
lumang liham at mga sinunog na kasulatan.

Isinusuko ko na sa iyo ang aking kasaysayan
at ang mga alamat ng aking pinanggalingan.

Hayaan mong maging aking bagong
nasyonalidad ang iyong pangalan.

-Carlos M. Piocos III

Akala
Abot-abot ang kantyaw na inabot ko, ‘kala mo
dun sa rosas na pinadala mo
pero sabi ko sa kanila
minsan lang ito kaya sigurado, itatago ko ‘to.
Ipinatong ko sa ibabaw ng mesa ko ang bulaklak
para nakikita ko paggising at pagtulog
nilalabanan ko rin ang panglaw araw-araw, ‘kala mo
pero gaya ng lagi ko sinasabi
sapat sa akin ang mga kwento at pangarap
na pinagsasaluhan natin
sa tuwing mayroon tayong ugnayan
kahit magkawalay sa gawain
lakasan natin ang loob natin.

Tuyo na ang mga bulaklak nang makausap kita ulit
ayan ka na naman, sa loob-loob ko
miss mo na ‘ko, baka di na tayo magkita ulit
nababahala rin ako, ‘kala mo
lalo pa’t di mapulang rosas
itong relasyon natin
may mga panahon ng ligalig at panganib
mula sa mga nagwawalay sa mga gaya nating
itinuturing nilang tinik at kaaway.

Pilit kong nilalakasan ang loob ko ngayon
pero kapag nag-iisa na lang ako
kasama ang rosas na bigay mo
pumapatak din ang luha ko, ‘kala mo
habang binabalikan ang mga huli nilang ulat
sa huli mong pagpapaabot na may sumusunod sa ‘yo
hanggang ngayon na
di ko rin alam kung magkikita pa tayo
o kung ililitaw ka pa nila.

Akala ko, madali ito
sa gawain nating mula umaga hanggang gabi
dumarating ang balita ng mga biktima ng dahas ng estado
pero iba pala, iba pa rin
na ang sinisinta ang dinukot
ang kasama at katuwang ang desaparecido.

Pero nagpapakatatag ako, sigurado
magkita man tayong muli o hindi
mananatili ako dito
kung saan tayo nagsimula
ng pangangarap at pag-ibig
dahil kung akala nila titigil kami
mananahimik kami
sa paghahanap sa inyo
sa hustisya

Iyon ang akala nila.

–Ma. Cristina Guevarra

Yakap
at nilalamig ang aking mga talampakan
subalit pinapawisan ang aking mga palad.
Nalilito kaya sila sa bagong klima
at oras, at panahon, at pagpapalit
ng liwanag na laging may bahid
ng kulimlim at pangangatal tuwing hapon?
Maraming naglalaglagang mga dahon
sa bangketang maayos na pinalitada
at ang mga bahay, halos magkakamukha
bagama’t alam mong iba-iba ang nakatira,
iba ang mga lahi, ibang lasa ng mga pagkain,
ibang panaginip at mga wika ang gumagambala
at ang akin, ang aking dila ay naghihintay lagi
na ibulalas, sambitin at sabihin ng walang pagkukunwari
ang mga salitang tulad ng inin, sa kaning nakaka-
paso sa dila, malagkit ang pawis sa noo at ma-alin-sangan
ang alat ng pawis, at ang dagat iniimbita tayo sa isang
tampisaw sa tubig na maligamgam at mapanglaw
na balat ng karagatan, at ang himpapawid, tulad ng ihip
ng hanging nangingibabaw sa malayong dako ng alam kong
langit, at higit sa lahat, ang siil ng halik ng labi
ng iniwang mangingibig at pag-ibig sa dapit ng papadilim
na kanluran. Maggagabi na, magaganda ang mga nalalagas
at tumutubong halaman, bulaklak, talulot, at ang mga nilalakaran ko
sa pag-uwi, sa pagtakbo para pawisan o sa pagdaan upang makiraan
sa hardin nang may hardin, hinahanap ko ang mga maginoo,
ang kurap ng kilapsaw, ang talino ng ganda, ang syudad at lungsod ng sigasig
at ang suklam sa hindi maipaliwanag na pakiramdam ng di pagkakaayos,
ng siksikan, agawan, alimura at amoy ng bagong labang damit
sa nakakasulasok ng lungsod ng tao, sa daigdig na iyon
na laging may ngisi ang paglubog at kulay kalawang na araw
o kailangang mag-ingat sa bawat biyahe at viajero anumang panahon.
Pero ngayon, habang hinihintay ang susunod na tula
at dula sa ordinaryong panahon, habang ang pangungulila
ang siyang tanging kaibigan hahayaan ko munang pawisan
ang aking mga palad at mga talampakan habang maginaw
at may naalalang uri ng

–Reagan Romero Maiquez

Fourteen Boys
1
Here’s to the boy who
waltzed my way out of a dark, empty street
and who drew me maps and taught me
geography (this city is our city, this river is
our sadness, and this restaurant is where you
taught me how to recognise the language of
every pulse of a heartbeat)

2
Here’s to the boy who
lectured me on an introductory course to
First Loves, and him who is the sole flame to
a harvest of dead branches, keeping me
warm at the dead of night—the time I think
of him, and his small eyes and his sunset touch
and his hurricane breath and his ugly enunciation
of the words goodbye, farewell.

3
Here’s to the boy who
played me guitar songs through his silence,
us naked on his bed,
more naked on mine.

4
Here’s to the boy who
wrote instead of talked, and whose eyes
were signal fires telling me how lost he felt,
alone on an island while I am
a thousand miles above him,
seeing him as a tiny dirt-pixel,
but loving him all the same.

5
Here’s to the boy who
slept with me on the cold, tiled
floor somewhere at a province
he’s always loved, while he whispered
me stories that reminded me of
my own childhood, and whose
closeness was like a run-on
sentence never perfected.

6
Here’s to the boy who
I wished
I have
never met.

7
Here’s to the boy who
I fell in love with inside the confines
of a movie theater, keeping me close
to spaces in which light was absent,
as if I were his least favorite secret.

8
Here’s to the boy who
held my hand against the backdrop
of a bookshelf, whose palms felt like
the pages of a badly-written novel.

9
Here’s to the boy who
smoked with me behind a dingy
shopping center, early evening,
as our lips tasted of apologies
and as the cold air felt like
a blanket that was ready to
separate us at once.

10
Here’s to the boy who
knew how to touch me like
his fingertips were lit like a birthday
candle, and whose smile
was like a big occasion
worth celebrating.

11
Here’s to the boy who
was like a Ciudad song—
“my emptiness”.

12
Here’s to the boy who
had pictures of himself scattered
on the walls of his room
and also on the corners
of my memory and on the
closed gaps of my heart.

13
Here’s to the boy who
distanced himself far enough
for me to miss him
until the day that I die.

14
Here’s to the boy who
made me carve our initials
on wet cement, as if our
love was made of stone.

–Petersen Vargas



</TEXT>
</DOC>
