<DOC>
<DOCNO> MATERIAL_BASE-1B_87780645 </DOCNO>
<TEXT>
I Know Better: Iya, gigil na gigil sa leeg ni Drew!
By Jun Nardo June 9, 2016 Sanib-puwersa na ang mag-asawang Drew Arellano at Iya Villania bilang hosts ng season 2 ng Home Foodie. Solo frame sa unang season si Drew kasama ang ilang chefs. This time, silang mag-asawa na ang hosts ng cooking show at una nilang pagsasama ito sa isang programa.
Eh kahit pitong buwan na ang tiyan ni Iya, walang ipinagbawal si Drew sa asawa sa pagtanggap ng trabaho.
“She’s a very strong woman. She’s very responsible for her own self. She is very responsible in making her own decisions also. “Kasi tulad ng sinabi ng doctor na pakiramdaman mo ang katawan mo, if you can still feel na kaya mo, if you can still run, gawin mo. It’s actually good for her recovery after she gives birth,” pahayag ni Drew sa presscon ng cooking show.
Hindi ba siya pinaglinhan ng asawa?
“Dito (leeg). Ito ang paborito ng misis ko,” tugon niya.
Magsisimula ang Home Foodie sa June 13, Mondays-Fridays, after ng Unang Hirit. Sa programa, San Miguel Pure Foods products ang mga ingredient at makakasama ng mag-asawa ang expert chefs mula sa San Miguel Pure Foods Culinary Center na sina Chefs Llena Tan-Arcenas, Rene Ruz at RJ Garcia.
Mark Herras, pasado kay Joey Marquez!
Lantaran na ang relasyon nina Mark Herras at Winwyn Marquez.

Hindi nila inilihim ang ginawa nilang biyahe sa Hong Kong.
Sa post ni Mark sa Instagram account niya, buong-ningning niyang pinost na si Wyn ang babaeng gusto niyang makasama habambuhay, huh!
Apparently, pasado naman si Mark kay Joey Marquez kaya pinayagan ang anak na bumiyahe sa HK. Dati kasi, si Wyn pa ang umaayaw kay Mark pero in the end, nahulog din ang loob niya sa aktor.

Mukhang may dala namang suwerte si Wyn sa career ni Mark. This month kasi, mapapanood ang Kapuso actor sa dalawang shows sa GMA, ang afternoon drama na Sa Piling ni Nanay at ang Conan, The Beautician na produced ng GMA News & Public Affairs.
Heart, itinatago kay Chiz ang ‘halikan’ kay Dennis!
Nahihiya rin si Heart Evangelista sa asawang si Senator Chiz Escudero kapag ‘yung maharot scenes niya ang umeere sa Juan Happy Love Story at napapanood ng asawa. Minsan nga raw, tinatakpan niya ang mata ng asawa kapag ‘yung kissing scene nila ni Dennis (Trillo) ang nasa screen.
“Tinututukan kasi talaga niya ‘yung soap.

Natatawa rin siya. Tapos, feeling niya, awkward din, di ba?
“Magpi-painting na lang ako kunwari, baka sakaling hindi niya mapanood. Kapag sa kusina siya nanonood doon ako sa may sala. Magpi-painting ako roon kasi nahihiya rin ako eh,” tsika ni Heart sa press na bumisita sa taping ng programa.



</TEXT>
</DOC>
