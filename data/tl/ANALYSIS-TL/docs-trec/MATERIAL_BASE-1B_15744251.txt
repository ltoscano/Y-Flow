<DOC>
<DOCNO> MATERIAL_BASE-1B_15744251 </DOCNO>
<TEXT>
Puerto Rico naka-state of emergency sa Zika virus By AFP, Juliet de Loza-Cudia August 14, 2016
Isinailalim na ng Estados Unidos sa state of emergency ang Puerto Rico dahil sa malawakang transmission ng Zika virus.
Nabatid kay United States (US) Secretary of Health and Human Services, malaking banta sa pampublikong kalusugan ang pagkalat ng Zika sa Puerto Rico. Ang deklarasyon ay batay na rin sa kahilingan ni Puerto Rico Governor Alejandro Garcia Padilla.
Ito umano ay para makapaglaan ng karagdagang pondo para sa Puerto Rico para sa pagpapaigting ng kampanya laban sa Zika virus. Nabatid na ang Puerto Rico ay commonwealth ng Estados Unidos. Sa kasalukuyan, nasa 10,960 na ang kumpirmadong kaso ng Zika virus sa Puerto Rico kung saan 1,035 dito ay mga kababaihang buntis.



</TEXT>
</DOC>
