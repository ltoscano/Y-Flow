<DOC>
<DOCNO> MATERIAL_BASE-1B_21070020 </DOCNO>
<TEXT>
Balat ng saging, amazing!

PAGKATAPOS kumain ng saging, huwag munang itapon ang balat. Dahil ang balat ng saging ay maari pa nating magamit.
Narito ang mga pwede nating gawin na talaga namang mapapasabi ka na ang balat ng saging ay AMAZING!
1\. Kapag mag-iihaw ng manok, balutin ito ng balat ng saging. Ang balat ng saging ay mayroong enzymes na nagpapalambot sa karne. Napapanatili rin nitong tender at juicy ang iihawing manok.
2\. Ang balat ng saging ay mabisa ring pampakintab ng sapatos. Ipahid lang ang banana peel sa leather shoes at pagkatapos ay punasan ito ng tuyong basahan.
3\. Maari rin itong maging lunas sa sakit sa balat gaya ng rashes at mga kati-kati. Ayon sa mga eksperto, may katangian ang saging na tumutulong sa pagtanggal ng nararamdamang kati sa katawan. Ipahid lang sa apektadong bahagi ang balat ng saging 2 beses sa isang araw.
4\. Base sa mga pag-aaral, nakatutulong rin ang banana peel sa pag-alis ng mga pimples. Mabisa rin itong pantanggal ng wrinkles. Ipahid lang ang banana peel sa mukha at banlawan ito ng tubig pagkatapos. Gawin ito sa loob ng isang linggo.
5\. Sagot din sa sakit ng ulo ang balat ng saging. Nagtataglay ito ng natural na lamig na tumutulong sa pagpawi ng mainit at masakit na ulo. MARJORIE ANN DACORO



</TEXT>
</DOC>
