<DOC>
<DOCNO> MATERIAL_BASE-1B_24878542 </DOCNO>
<TEXT>
REMEMBERING NINOY
Sa kanyang 33rd death anniv By Bernard Taguinod August 21, 2016
“I have returned on my free will to join the ranks of those struggling to restore our rights and freedoms through non-violence. I seek no confrontation.
I only pray and will strive for a genuine national reconciliation founded on justice” Unang bahagi ito ng nakahandang talumpati ni dating Senator Benigno “Ninoy” Aquino Jr. sa pagbabalik Pilipinas matapos ang tatlong taong pananatili sa Boston, sa Amerika noong Agosto 21,1983, gamit ang pasaporteng nakapangalan sa Marcial Bonifacio.
“I am prepared for the worst, and have decided against the advice of my mother, my spiritual adviser, many of my tested friends and a few of my most valued political mentors. A death sentence awaits me. Two more subversion charges, both calling for death penalties, have been filed since I left three years ago and are now pending with the courts,” ang sasabihin sana ni Ninoy. Pero hindi na naideliber ni Ninoy ang talumpati niyang ito dahil bago pa man bumaba sa sinakyang eroplano habang nakahimpil sa tarmac ng dating Manila International Airport (MIA) ay sunud-sunod na putok ng baril ang narinig at dalawang tao ang humandusay, isa na siya roon.
Hindi na pinaharap si Ninoy sa korte na sinasabi niya dahil pagbaba pa lang ng eroplano ay sinentensyahan na siya ng kamatayan ng mga taong hanggang ngayon ay pinagtatulunan pa kung sino ang nagbigay ng kautusan sa mga sundalo na siya ay itumba na.
Pero bago namatay si Ninoy, itinututuring siyang haligi ng oposisyon sa panahon ni Marcos at bagama’t mula sa mayamang pamilya sa Tarlac ay gumawa ng sariling pangalan nang maging war correspondent sa Korea war sa edad na 17-anyos.
Sa edad na 22-anyos ay nahalal si Ninoy bilang Mayor ng Concepcion, Tarlac at sa edad na 27 ay naging Vice Governor ng Tarlac at naging Governor ng Tarlac sa edad na 31-anyos. Noong 1967 sa edad na 35-anyos ay naging Senador si Ninoy Aquino at naging kritiko ni Pangulong Marcos at pinaniniwalaang malakas na kandidato sa pagkapangulo noong 1973 ng Partido Liberal.
Ilan sa mga privilege speech ni Ninoy ay ang “Jabidah! Special Forces of Evil?” na kanyang idineliber noong March 28, 1968 na patungkol sa pagmasaker umano ng Armed Forces of the Philippines (AFP) sa mga Muslim recruits na sinasanay para bawiin ang Sabah na hawak ng Malaysia.
Natunugan din ni Ninoy ang nilulutong ‘Oplan Sagittarius’ ng Marcos administration na ang layon ay isailalim sa Martial Rule ang Pilipinas, halos isang taon pagkatapos bombahin ang political rally ng LP sa Plaza Miranda.
Hindi nagkamali ang senador dahil noong Setyembre 21, 1972 ay idineklara ni Marcos at binuwag ang 1935 Constitution at inaresto may may 400 katao kasama si Ninoy dahil nagpaplano umano ang mga ito na agawin ang gobyerno.
Nilitis si Ninoy kasama ang lider ng komunista na si Ka Dante Buscayno subalit tumanggi ito kilalanin ang military tribunal sa pagsasabing “I would rather die on my feet with honor, than live on bended knees in shame” noong 1973.
Naghunger strike si Ninoy habang nasa loob ng kulungan bilang protesta subalit hindi ito pinansin ni Marcos hanggang sa tuluyan itong magkasakit at itinakbo sa Veteran Memorial (Medical Center) kung saan nanatili ito sa nasabing pagamutan ng halos isang buwan.
Noong Marso 1980 inatake sa puso si Ninoy kaya dinala ito sa Philippine Heart Center at sa pamamagitan ni United States (US) President Jimmy Carter, napapayag si Marcos na magpagamot ang Senador sa Amerika noong Mayo 8, 1980 at matapos makarekober sa kanyang sakit ay kabi-kabila ang Speaking engagement nito sa Estados Unidos para sa pakikipaglaban para sa mga Filipino.
Dito nagkaroon ng maraming pahayag o qoute na kapag narinig mo ay maaalala mong si Ninoy ang nagsabi tulad ng: “A time comes in a man’s life when he must prefer a meaningful death to a meaningless life.”
“I will never be able to forgive myself if I will have to live with the knowledge that I could have done something and I did not do anything.” “We only ask that freedom be returned, we ask for nothing more but we will accept nothing less”.
Totoo nga sa kanyang sinabi, bumalik si Ninoy para tulungan ang mga Filipino na makalaya sa pagkakagapos sa matagal na panahon sa ilalim ng pamamahala ni Marcos na tinaguriang diktador.
Gayunpaman, ang naging kapalit nito ay ang kanyang buhay dahil hindi bago nito mailapag muli ang kanyang paa sa lupa ng Pilipinas ay isa na siyang bangkay dahil binaril na siya habang pababa sa eroplanong naghatid sa kanya sa sinilangang bansa matapos ang tatlong tatlong taong exile sa Amerika.



</TEXT>
</DOC>
