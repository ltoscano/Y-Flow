<DOC>
<DOCNO> MATERIAL_BASE-1B_19568372 </DOCNO>
<TEXT>
Jason Abalos proud na nakatrabaho si Nora By Ruel Mendoza December 21, 2016 Jason Abalos
Hindi akalain ng Kapamilya actor na si Jason Abalos na matutupad ang isang wish niya na makatrabaho si Superstar Nora Aunor.
Nagkaroon nga ito ng katuparan nang i-cast siya bilang isa sa mga anak ni Ate Guy sa 2016 Metro Manila Film Festival official entry na Kabisera.
Nagkataon pa na first time na magkaroon ng pelikula si Jason sa MMFF. “Eleven years na ako sa showbiz at never pa akong nagkaroon ng pelikula sa MMFF.
“Kaya nakakatuwa lang isipin na ang first movie ko with Ate Guy ay siya ring first movie ko sa MMFF.“
Dati pinapanood ko lang ang mga MMFF movies ng mga kaibigan ko na may entry. Ngayon ako naman ang panonoorin nila at kasama ko pa sa unang MMFF movie ay si Ate Guy,” pagmamalaki pa niya.
Ang una raw natuwa ay ang ina ni Jason na isang solid Noranian.
“Sobrang natuwa si Mama noong sabihin ko na may movie ako with Ate Guy. Noranian kasi ni Mama.
“Kaya sa premiere night, isasama ko si Mama para personal niyang makilala si Ate Guy.
“Hindi ko alam ang magiging reaction niya kasi matagal na niyang gustong makita in person si Ate Guy,” ngiti pa ni Jason.

Sa pakikipagtrabaho raw ni Jason kay Ate Guy sa Kabisera, nakita raw niya ang pagiging simpleng tao lang ng tinatawag na Superstar ng marami.
“Noong una, parang ma-intimidate ka kay Ate Guy kasi nga superstar siya. Pero hindi niya pinaramdam sa amin iyon sa set ng Kabisera.
“Kapag nasa set kami, simple lang siya, walang ere.
“Kaya nawala ang naramdaman kong intimidation kasi relaxed kami kapag kasama siya.
“Natuwa pa ako sa kanya kasi binigyan niya ako ng book.

Yung libro na Himala. Pinirmahan niya pa iyon para sa akin.
“Kaya iba ang feeling. Abot na abot namin si Ate Guy,” pagtapos pa ni Jason Abalos.
John Vic de Guzman, from sports to showbiz
John Vic de Guzman
Isa sa pinapakilala sa horror-thriller film at 2016 MMFF official entry na Seklusyon ay ang volleyball player na si John Vic de Guzman.
Si Direk Erik ang naka-discover kay John Vic at pinag-workshop niya ito para gumanap bilang isa sa mga deacons sa Seklusyon.
Team captain ng volleyball team ng College of Saint Benilde Blazers si John Vic, kaya ibang career na ang pinasok niya pagkatapos ng ilang taong paglaro sa kanyang university at sa national team.
“I really have no acting background. Wala talaga kasi I’m more into sports.
“But Direk Erik asked me to audition for the role of Marco. Hindi ko inaasahan na papasa ako. “Hanggang ngayon ay hindi ako makapaniwala na may ginagawa na akong pelikula tapos pumasok pa sa MMFF,” pahayag pa ni John Vic.
Kinabahan daw si John Vic sa kanyang mga unang araw sa Seklusyon. Pero hindi raw niya nakalimutan ang mga natutunan niya sa acting workshop.
“Dahil wala nga po akong acting background, yung mga tinuro sa amin sa workshop ang ginamit ko.
“Gusto ni Direk Erik na ilabas ko ang mga emotions ko through my eyes.
“Based on sa feedback from Direk Erik, nagawa ko naman daw ng maayos ang pag-arte ko,” ngiti pa niya.
Graduating na sa kanyang course in Human Resources Management si John Vic. Kaya handa na raw siyang pasukin ang bagong career na pag-aartista naman.
“Since graduating na po ako next year and it’s my last year na rin sa volleyball team at sa national team, I am looking forward na magkaroon tayo ng bagong career, particularly here in showbiz.
“It’s different from where I came from. Pero marami akong matututunan. I’m a fast learner, kaya subukan ko na rin ito,” diin pa niya.
Pang-leading man ang dating ni John Vic dahil sa height nito na 6’2” at sa kanyang moreno features. Tiyak na maraming puwede na itambal sa kanya.
Wala na raw girlfriend si John Vic kaya walang magseselos.
“Marami na kaming hindi napagkakasunduan.
“Ang pinakapinagtatalunan namin ay ‘yung oras.

Dahil sa mga ginagawa ko for the national team, I spend less time with her.
“Tapos pinasok ko pa itong pag-artista, lalo akong nawalan ng oras sa kanya.
“It’s better na maghiwalay na kami kesa ‘yung nag-aaway kami parati,” pagtapos pa ni John Vic de Guzman.



</TEXT>
</DOC>
