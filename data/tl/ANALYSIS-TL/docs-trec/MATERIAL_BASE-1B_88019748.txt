<DOC>
<DOCNO> MATERIAL_BASE-1B_88019748 </DOCNO>
<TEXT>
Drug test sa athletes, coaches at sports officials nakaumang
By Ramil Cruz SSeptember 19, 2016
Bilang pagtalima sa mahigpit na kampanya sa anti-drug users at pushers ni president Rodrigo Duterte, nasa radar na rin ng Philippine Sports Commission ang mandatory drug testing sa mga national athletes, coaches at maging sa officials ng may 53 national sports associations (NSAs).
Isa ito sa plano ni PSC chairman William Ramirez sa PSC executive board and NSAs presidents/secretary generals meeting bukas, Setyembre 20 sa Century Park Hotel sa Malate, Manila.
“It is one of the agenda but we have to talk about it deeply with the NSA’s dahil baka may matapakan kaming karapatan at malabag na batas sa mga indibidwal na personahe,” ani Ramirez bago mag-weekend. Naisipan ito ni Ramirez at commissioners Arnold Agustin, Charley Raymond Maxey, Ramon Fernandez at Fatima Celia Kiram ang hakbang matapos magpositibo ang isang atleta ng Philippine Amateur Sepak Takraw Association (PASTA) sa unang linggo ng buwang ito.
Daan para sibakin na ng PASTA at PSC at maging nang nag-enlist sa kanyang Philippine Navy (PN).
Kung papayag ang mga opisyal ng bawat NSA, isasama ang nakatakdang hakbang ng government sports agency sa pagkakaloob na rin sa mga players at coaches ng isang kontrata sa naisin ng PSC na maalagaang mabuti ang manlalaro’t coaches.
Makakasama ng PSC sa pagpapaliwanag sa drug test ang nakatakdang umupong Philippine Sports Institute (PSI) national training director Marc Velasco.



</TEXT>
</DOC>
