<DOC>
<DOCNO> MATERIAL_BASE-1B_51015566 </DOCNO>
<TEXT>
ALAB: 2 amo impusible
By Al S. Mendoza August 12, 2016
Kinumpirma na ni Manny Pacquiao ang laban niya kay Jessie Vargas sa Nob. 6 (PHL Time).
At sabi niya’y hindi ito makakasagabal sa kanyang pangakong tututukan niya ang trabaho sa Senado.
Senador daw siya sa araw, boksingero siya sa gabi. Ibig sabihin, subsob sa suyod panukalang batas kapag sumisikat ang araw. Pagkagat ng dilim, ensayo-takbo at treyning sa gym. Nahulma ang kambal-istratehiyang iyan matapos ang pulong niya kay Bob Arum.
Karakang dumating sa Pinas si Arum, ang Kanong promoter ni Pacquiao, matapos niyang maikasa ang Pacquiao-Vargas fight sa Thomas & Mack Center sa Las Vegas.
Ilang beses ko nang sinabi rito na kapag si Arum ang nagdisisyon, sunod lamang si Pacquiao. Iyan ang relasyong naisagka sa bato noon pang 2006.
Walang prublema sa balik-laban mula retayrment ni Pacquiao.
Ang sa akin lamang, halos impusible – kundiman tahasang impusible – ang nilutong taktika ni Pacquiao.
Senado sa umaga, boksing sa gabi. Dalawang sampalataya. Dalawang boss-tsip.

Masyadong masikip iyan.
Sabi nga sa Ingles: “You can’t serve two masters at the same time.”
Hindi mo puwedeng mapaligaya ang dalawang amo na sabay mong pinaglilingkuran. Selosan ang resulta.
Sa pinaikli, bakasyon muna si Pacquiao sa Senado at konsentreyt muli sa boksing.
Iyan ang susi ng tagumpay. Isa lang ang amo. Isa lang ang Diyos.



</TEXT>
</DOC>
