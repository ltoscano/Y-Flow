<DOC>
<DOCNO> MATERIAL_BASE-1B_92446954 </DOCNO>
<TEXT>
Bagong pamunuan ng Senior Citizens ng Calapan, nanumpa sa tungkulin

June 11, 2016

CALAPAN, Oriental Mindoro, Hunyo 11 (PIA) â€“ Nanumpa kamakailan ang bagong pamunuan ng Federation of Senior Citizens Association of Calapan City (FESCACC) na pinamumunuan ngayon ni Imelda Dacillo kay Calapan City Mayor Arnan C. Panaligan. Kasama ni Dacilllo na nanumpa ang iba pang opisyales ng kanilang asosasyon na sina Angel Albo bilang pangalawang-pangulo; Francisco Mercene, secretary; Fely Del Mundo, treasurer; Nieva Manansala at Angel Tuquero, mga auditor; at Honoria Romero at Ricardo Lineses bilang mga PRO.

Ayon kay Panaligan, ang tatag at pagiging buhay ng isang samahan ay hindi lamang sa mga opisyal dapat nakasalalay kundi nasa pagkakaisa din ng bawat kasapi. Dahil dito, hiniling ni Panaligan kay Dacillo na hikayatin pa ang mga miyembro na makilahok sa kanilang mga gawain dahil naniniwala siya na kayang-kaya nilang isakatuparan ang magagandang mithiin ng kanilang samahan. Ayon pa sa punong lungsod, dapat na ring maamyendahan ang ordinansa ng Gold Card nang maipasok na rito ang pagpapalawak ng mga benepisyo nito kagaya ng libreng Ultra Sound, To The Echo at CTScan na napakahalaga sa mga senior citizen.

Ibibigay rin ang gold card sa mga senior citizen depende sa kategorya ng kanilang pamumuhay. (CIO/LTC/PIA-Mimaropa/Calapan)



</TEXT>
</DOC>
