<DOC>
<DOCNO> MATERIAL_BASE-1B_41645169 </DOCNO>
<TEXT>
Usher at Stalzer at home sa Pilipinas By Robin Mendoza SSeptember 3, 2016
Mapapasabak na sa mainit na laban ang Foton Pilipinas sa AVC (Asian Volleyball Confederation) Asian Women’s Club Championship pero kilalanin muna ang dalawang imports ng Tornadoes na sina Lindsay Stalzer at Ariel Usher.
Hindi na bago sa mga Pinoy ang mga beteranong manlalaro mula sa America dahil nakapaglaro na sila sa Philippine Super Liga. Si Stalzer ay nakadalawang conference na sa PSL kasama na ang championship niya sa Foton, kaya sila ang napili para katawanin ang bansa sa AWCC, samantalang si Usher ay naglaro na para sa Cignal noong nakaraang taon.
Masaya ang dalawa sa kanilang pagbabalik sa bansa at muling makita ang kanilang Pinoy fans, pero lingid sa kaalaman ng mga fans ay higit na nasisiyahan ang dalawang foreigner sa Pilipinas at mga Pilipino. “Why would I not want to come back? I had such a good time last year, I had fun playing volleyball, I had fun seeing the Philippines and the culture and obviously making friends here it was such a good time I had to come back,” pahayag ng 6-foot-1 outside hitter na si Stalzer.
Ibinahagi ng dalawang blonde beauties ang kanilang mga naging experience sa Pilipinas at maging ang mga salitang Filipino na natutunan nila.
“I did ride a jeepney a couple of times we were on a trip in Puetro Gallera, it was fun and I also tried balut,” masayang kwento ni Stalzer.
“Salamat po with this (pabebe) wave, ate is older sister, that’s the two that I know for sure,” sabi ni Usher.

“And you guys speak a lot of Spanish words like cuchara, derecha, I just hear a bunch of Spanish words, I know Spanish.”
“And your numbers are also spoken in Spanish and the days Lunes, Martes, Miyerkules. It’s funny cause when they start talking I don’t know what they’re saying but then I hear some words and I’m like o, maybe I do,” dagdag niya.
Umaasa naman si Stalzer na mapaplantsa nila ang kanilang laro lalo na ang depensa para sa torneyo sa SSeptember 3-11 sa Alonte Sports Arena sa Biñan, Laguna.
Nanggaling sa Thailand ang Foton Pilipinas para sumali sa Sealect Tuna Thailand Volleyball League.

“I mean there’s always an improvement in every team,” saad ni Stalzer. “I think we need to strengthen our serve, make our offense a little faster, we need to be more disciplined on our blocks as well as coming up with this taller, more powerful teams.”
Makakasama nina Stalzer at Usher ang core ng Foton na sina Jaja Santiago, Angeli Araneta, Rhea Dimaculangan, Maika Ortiz, Bia General at sina RC Cola Army opposite spiker Jovelyn Gonzaga, F2 Logistics middle Aby Marano at Petron libero Jen Reyes.
Makakalaban ng Foton Pilipinas ang LienViet Post Bank ng Vietnam at Kwai Tsing ng Hong Kong.



</TEXT>
</DOC>
