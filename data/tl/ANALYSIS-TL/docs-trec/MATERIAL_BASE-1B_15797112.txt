<DOC>
<DOCNO> MATERIAL_BASE-1B_15797112 </DOCNO>
<TEXT>

TINARANTADO ANG BOSS!

TAYO ang boss ni Pangulong Noynoy Aquino, ‘yan ang pagkakaalam ko. Dahil ‘yan ang kanyang paulit-ulit na sinasabi!
Kaya nga, umasa tayo, parekoy, na bilang boss ni PNoy ay susunod siya sa ating mga payo, utos at puna. At siyempre, sinomang tumarantado sa kanyang mga boss ay parang si PNoy na rin ang tinarantado.
Pero kung susuriin ang mga kaganapan ngayon, iba ang aking nararamdaman. Dahil tinatarantado na tayo ng kanyang mga alipores pero dedma lang si PNoy. Kinakawawa na ang kanyang mga boss pero wa-epek lang kay PNoy.
Nag-iisip tuloy si, parekoy, totoo nga ba na tayo ang boss ng Pangulo?
O, sa simula pa lang ay talagang tsinubibo lang niya tayo at pilit pinaniwala sa kasinungalingan?
Pansinin natin.
Nangako si Energy Sec. Jericho Petilla na kung hindi niya maibabalik ang kuryente hanggang noong Pasko sa mga lugar na sinalanta ni Yolanda ay magre-resign siya. Kaya naman, nang hindi matupad ang kanyang ipinangako ay nagbitiw nga si Petilla bilang pag-amin na siya ay palpak, sinungaling at walang kakayahang gumanap sa tungkulin.
Pero ano ang ginawa ni PNoy rito sa taong palpak at nagsinungaling sa taumbayan? Hindi tinanggap ang resignation ni Petilla!
Ang hinayupak naman na kapalmuks na Petilla ay hindi “irrevocable resignation” ang ginawa! Pwe!
Heto pa. Sa mga pagnanakaw sa pera ng kanyang mga boss kung saan pineke ang mga SARO ng Department of Budget and Management, pinaimbestigahan kunwari ni PNoy. Pero nang lumabas ang resulta, “driver at janitor” ang pinalitaw na nagkutsabahan umano sa nabanggit na milyones na katarantaduhan! Sa matinong pag-iisip, maliwanag, parekoy, na ginagago tayo dahil imposible na driver lang at janitor ang gagawa ng ganito kalaking katiwalian! Pero pakiramdaman ninyo, tahimik lang si PNoy! Mas matindi.
Ang mga boss ng Pangulo na kinawawa ni Yolanda ay pilit humawak sa pangako na igagawan sila ng “bunkhouses” para sa pansamantalang masisilungan habang unti-unting bumabangon mula sa trahedya.
Pero ang ipinagawa sa kanila ni DPWH sec. ay hindi tirahan ng tao. Kundi mistulang mga kulungan ng hayop!
Biruin mo, ang “bunkhouses” na titirahan ng buong pamilya ng mga kawawang biktima ay napakasisikip kumpara sa pinatirahan ngayon sa mandarambong na si Napoles! King-inaaaa!
Heto pa ang pinakamasaklap parekoy. Personal na nagpahayag ang Pangulo na mula ngayon ay hindi na niya papansinin ang mga puna (at payo?) ng kanyang mga boss! Meganun?



</TEXT>
</DOC>
