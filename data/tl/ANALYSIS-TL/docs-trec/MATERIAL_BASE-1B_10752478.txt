<DOC>
<DOCNO> MATERIAL_BASE-1B_10752478 </DOCNO>
<TEXT>
CamSur PESO muling naghahandog ng trabaho sa abroad

January 15, 2016 Danilo Abad

LUNGSOD NG NAGA, Enero 15 (PIA) -- Mahigit isanglibong manggagawa ang kailangan ngayon sa bansang Qatar at United Arab Emirates (UAE) sa pamagitan ng Camarines Sur Employment Center at Lead Resources Management. Ayon kay Sha Torallo, na siyang hepe ng Camarines Sur Public Employment Service Office (CamSur PESO) halos 280 lalaking service crew, 700 na babaeng service crew, 50 waitress, 50 car driver, 50 line cook, 30 receptionist, at 80 lalaking cashier ang madaliang kinakailangan ngayon sa naturang mga bansa. Sinabi ni Torallo na ang magaganap na Special Recruitment Activity ay isasagawa sa darating na Lunes at Martes, Enero 18-19, 2016 sa Capitol Main Building Lobby, Capitol Complex, Cadlan, Pili, Camarines Sur simula alas 8 ng umaga hanggang alas 4 ng hapon. Kailangan dalhin ng aplikante ang mga sumusunod: Comprehensive resume na may masusing paglalarawan ng trabaho, tig-dalawang piraso ng litratong 2x2 at 1x1. Orihinal at photocopy ng school credentials gaya ng form 137, diploma at transcript of records. Balidong pasaporte at kung maari ay magdala ng Certificate of Employment bilang pagpapatunay na may kaalaman sa trabahong pinili. Para sa mga karagdagang detalye ay bumisita lamang sa tanggapan ng Camarines Sur Employment Center sa kapitolyo probinsiyal o tumawag sa telepono numero 477-5858 , 477-7468 o 09198775952. Pwedeng rin mag-email o facebook account na camsur_peso@yahoo.com. Samantala, may malaking oportunidad din na inaalok ang CamSur PESO sa mga gustong magtrabaho sa loob ng probinsiya ng Camarines Sur at Lungsod ng Naga. Sa pamagitan ng Stretch Distribution Inc., na matatagpuan sa Obiedo Warehouse, kanto ng Almeda Highway, Lungsod ng Naga ay nagtatangap na magiging field supervisors, field sales pesonnel, office staff, accounting staff, drivers at delivery helpers. Ang iba pang kompanya na nangangailan ng mga tauhan ay ang Palino Lubes Trading (PLT) ng Zone 4, Concepcion Grande, Naga City at Topserve Manpower Solutions, Inc. na matatagpuan din sa Geronimo Bldg., Barlin St., Naga City. Ang mahalagang anunsiyong ito ay bahagi ng paglilingkod ng gobyerno probinsiyal bilang priority development programs. (MAL/DCA-PIA5/Camarines Sur)



</TEXT>
</DOC>
