Push Mo Toh!: Pauleen, nakipagtalakan sa AlDub fan (kuno) dahil kay Patricia!
“So, hindi namin puwedeng kaibigan
si Patricia dahil sa ‘akala’ niyo
eh sila ni Alden?” -- Pauleen
By Glenn Regondola SSeptember 20, 2016
Hindi napigilan ni Pauleen Luna-Sotto na umalma sa patutsada sa kanya ng isang basher kung saan inaakusahan siyang mapagpanggap na boto sa loveteam nina Alden Richards at Maine Mendoza. Dahil ang totoo raw, ang manok ni Pauleen ay ang Eat Bulaga co-host na si Patricia Tumulak.
Sa post ng isang @beh_bat, pinasaringan nga nito si Pauleen, base sa larawan kung saan nakangiti ang misis ni Bossing Vic habang kumakanta ang dalawa.
Aniya, “Mga matang nakabantay palagi @pauleenlunasotto. “Magagalit mga bff ni patricia tumulak.”
Sinagot naman ito ni Pauleen, “Okay ka lang teh? Bawal manood? Hahahaha! IKAW NA!”
Sinundan pa ito ng EB host na, “May problema ka ba sa akin?”
Nakipagpalitan pa ng messages ang basher na ito sa isang netizen din na suportado naman si Pauleen. Dahil nga rito, hindi na naiwasan ng misis ni Bossing Vic ang sumagot nang mas mahabang message.
“I seriously do not understand what you’re talking about.
“Mahirap ang makipag-usap sa taong sarado ang utak at nakikinig at naniniwala lang sa sarili niya.
“So ang ibig bang sabihin ay hindi namin puwedeng maging kaibigan si Patricia dahil sa “akala” niya eh sila ni Alden? Na wag namin siyang pansinin dahil AYAW NIYO?

“Sorry, hindi masama ang ugali namin at mas lalong hindi kami sinungaling.
“Believe what you want to believe. Kami masaya kami dito. Sana ikaw din. God bless.”
Sa comment section naman, puro suporta ang natanggap ni Pauleen sa iba’t ibang netizens at puro din pambabash ang tinanggap ng negang netizen. Serves her right, devah?



