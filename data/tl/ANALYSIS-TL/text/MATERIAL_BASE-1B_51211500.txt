PNYG-Batang Pinoy pinaaga By Ramil Cruz October 8, 2016
Binago ng Philippine Sports Commission (PSC) ang original dates at venue nang isang leg na lang sa taong itong 2016 Philippine National Youth Games (PNYG) – Batang Pinoy Championships.
Mula sa Disyembre 8-13 sa Dumaguete City, Negros Oriental, gagawin na ang palaro sa Nobyembre 27-Disyembre 2 sa Tagum City, Davao Del Norte.
Kinumpirma ito kahapon ni PSC Chairman William ‘Butch’ Ramirez makaraan ang planning session sa PSC Program Research and Development Division sa pangunguna ni Dr. Lauro Domingo, Jr. kamakalawa Huwebes naroo’y na-finalized ang lahat ng mga detalye. “Yes, it will be held now in Tagum and at earliest dates from the previous one we announced last month,” sabi ni Ramirez, hinggil sa kumpetisyon na itinaas na rin ang edad ng mga kalahok na buhat sa dating 16-anyos pababa tungo sa 17-year-old below na upang makatugon sa sinusunod nang Department of Education (DepEd) K12 program.
Pangalawang multi-sport event ang Batang Pinoy na ihu-host ng Tagum pagkaraan ng 58th Palarong Pambansa 2015.
Inistriktuhan na rin ang pagpapatupad ng representasyon ng manlalaro sa kanilang dadalhing Local Government Units (LGUs), mapa-provincial, city o municipality man. Hindi makakasali ang isang atleta kung walang accreditation ng LGU.
Inaasahang ipapadala ng mga LGUs ang kanilang pinakamagagaling na atleta para mabigyan ng sponsorship subsidy ng PSC na may maximum 75 athletes subsidy sa 75 bawat LGU.



